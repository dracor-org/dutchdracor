<?xml version="1.0" encoding="utf-8"?>
<?xml-model href="https://raw.githubusercontent.com/dracor-org/dracor-schema/main/dracor.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xml:id="dut000245" xml:lang="dut">
	<teiHeader>
		<fileDesc>
			<titleStmt>
				<title type="main">Nieukercke</title>
				<author>
					<persName>
						<surname>Goedwillig in 't herte</surname>
					</persName>
					<idno type="wikidata">Q130550724</idno>
				</author>
				
			</titleStmt>
			<publicationStmt>
				<publisher xml:id="dracor">DraCor</publisher>
				<idno type="URL">https://dracor.org</idno>
				<availability>
					<licence>
						<ab>CC0 1.0</ab>
						<ref target="https://creativecommons.org/publicdomain/zero/1.0/"
							>Licence</ref>
					</licence>
				</availability>
			</publicationStmt>
			<sourceDesc>
				<bibl type="digitalSource">
					<name>DBNL</name>
					<idno type="URL"
						>https://www.dbnl.org/tekst/_gen001gent01_01/_gen001gent01_01_0013.php</idno>
					<title>B.H. Erné en L.M. van Dis (eds.), De Gentse Spelen van 1539, (two
						volumes). Martinus Nijhoff, The Hague 1982.</title>
					<availability status="free">
						<p>In the public domain.</p>
					</availability>
				</bibl>
				<bibl type="originalSource">
					<title>Spelen va zine by den XIX gecōfirmeirde Cameren van Rhetorijcken, binnen
						der Stede van Ghendt cōparerende, vertooght [...] op de questye, Welck de
						mesche steruen meesten troost es[...] 12 junij 1539 [...] . Ghendt : Joost
						Lambrecht, 1539.</title>
				</bibl>
			</sourceDesc>
		</fileDesc>
		<profileDesc>
			<particDesc>
				<listPerson>
					<person sex="MALE" xml:id="de-mestroostighe-mensche">
						<persName>De mestroostighe mensche</persName>
					</person>

					<person sex="MALE" xml:id="evangelische-leeraer">
						<persName>Evangelische leeraer</persName>
					</person>
					<person sex="FEMALE" xml:id="gheloove-metter-liefde-ghecleedt">
						<persName>Gheloove metter liefde ghecleedt</persName>
					</person>
					<person sex="MALE" xml:id="schriftuerlic-troost">
						<persName>Schriftuerlic troost</persName>
					</person>
				</listPerson>
			</particDesc>
			<textClass>
				<keywords>
					<term type="genreTitle">Morality Play</term>
				</keywords>
			</textClass>
		</profileDesc>
		<revisionDesc>
			<listChange>
				<change when="2024-09-17">(Lucas van der Deijl) convert from source</change>
			</listChange>
		</revisionDesc>
	</teiHeader>
	<standOff>
		<listEvent>
			<event type="print" when="1539">
				<desc/>
			</event>
			<event type="premiere" when="1539">
				<desc/>
			</event>
		</listEvent>
		<listRelation>
			<relation active="https://dracor.org/entity/" name="wikidata"
				passive="http://www.wikidata.org/entity/"/>
		</listRelation>
	</standOff>
	<text>
		<front/>
		<body>
			<div type="act" n="1">
				<div type="scene" n="1">
					<head>Nieukercke.</head>
					<stage>Prologhe.In dit spel zijn vier personagen: De mestroostighe mensche,
						Schriftuerlic troost, Evangelische leeraer, Gheloove metter liefde
						ghecleedt.</stage>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>O God, hoe zijn mijn zinnen in roere staende!</l>
						<l>Mijn aderen zijn als een tamboere slaende,</l>
						<l>Mijn herte van anxte zeer zwaer tempeest lijdt, </l>
						<l>Want mijn zinnelicheyt ieghen den gheest strijdt,</l>
						<l>De welcke meest tijdt heift ghehouden stacye</l>
						<l>In mijn crancke menschelicke regnacye. </l>
						<l>Deis desperacye my comt belaghen stranc, </l>
						<l>Zegghende: ghy hebt al u daghen lanc</l>
						<l>Ghegaen den traghen ganc naer waercken der dueght.</l>
						<l>Nu vindic my gheheel troosteloos ontwueght. </l>
						<l>Swaerels ydel vrueght stelt my nu ter luere.</l>
						<l>Van daghe te daghe cranct mijn natuere.</l>
						<l>In corter huere zal ic moeten smaken </l>
						<l>De lichamelicke doodt; hoe zal ict maken</l>
						<l>In deze nootzaken? waer zal ic my keeren,</l>
						<l>Wantmen nu tvolc diverschelic hoort leeren. </l>
						<l>O heere der heeren, wilt my troost verleenen. </l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Vriendt, wat mescomt u?</l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>Och, ic moghte wel weenen:</l>
						<l>Twyfelijnghe smijt an my hueren hanckere;</l>
						<l>Mijn lichaem werdt van lancx zo cranckere,</l>
						<l>Tvermaen des doodts es my nu bevichtene. </l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Lieve vriendt, ic comme om u te stichtene</l>
						<l>Ende te verlichtene metter schriften claerheyt. </l>
						<l>Zeght my: waer in maect ghy deze zwaerheyt,</l>
						<l>Of ic u met trooste moghte commen te baten. </l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>Ic en weet my stervende waer op verlaten,</l>
						<l>Want eenighe staten willen noch verstaercken</l>
						<l>Menschelic instel, dryvende huer ghewaercken,</l>
						<l>Leerende als claercken dat wy in aerven</l>
						<l>Hier duer zaligheyt zouden moghen verwaerven. </l>
						<l>Als ic moet staerven, wilt my doch spellen</l>
						<l>Of ic hier an mynen troost magh stellen. </l>
						<l>Vriendt, wilt my hier op andwoorde gheven.</l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>En trauwen, contrarye staetter gheschreven</l>
						<l>In der schriftuere (de redene anschaut)</l>
						<l>Vermalendijt es hy die op menschen betraut;</l>
						<l>Dus scheedt van dien, en des heeren woordt hoort. </l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>Och lieve vriendt, zegh my onghestoort voort:</l>
						<l>Hoe zoudic in trooste moghen zijn ghezet?</l>
						<l>Want als ic anhoore de gheboden der wet,</l>
						<l>Ic vinde my besmet tot allen stonden.</l>
						<l>Dan es in my de heerschappye der zonden,</l>
						<l>Tvyandigh verslonden en de vreeze der hellen </l>
						<l>Wilt my dan quellen.</l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Vriendt, wilt u stellen.</l>
						<l>Al hebt ghy van becorijnghe harde nopen, </l>
						<l>En wilt vander gracye Gods niet waenhopen.</l>
						<l>Schriftuere doet open, ghy vint daer warachtigh</l>
						<l>Hoe dat Christus ons es gheworden crachtigh</l>
						<l>Een vuldoender des wets, smenschen bemindere,</l>
						<l>Zonde, doodt en helle verwindere </l>
						<l>Die in hem ghelooven; an dit propoost cleift. </l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>Vriendt, wie zijt ghy die my dezen troost gheift?</l>
						<l>Ic bidde u: ontdect my de secreten</l>
						<l>Van uwen name. </l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Ic ben gheheten</l>
						<l>Schriftuerlic Troost, maect hier up mencye. </l>
						<l>Mijn broeder comt hier tuwer assistencye,</l>
						<l>De Evangelische Leeraer ghenaemt.</l>
						<l>Weitt dat wy hier commen zijn ende verzaemt,</l>
						<l>Alzoot wel betaemt nu op dezen tijt, </l>
						<l>Om u die De Mestroostighe Mensche zijt,</l>
						<l>Te ghevene troost ende consolacye</l>
						<l>Te dezer spacye. </l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>By uwer gracye</l>
						<l>Evangelischen Leeraer, wijs int anmaercken,</l>
						<l>Helpt my mijn crancke zinnekins staercken</l>
						<l>Met Schriftuerlic Troost, u broeder vercooren.</l>
						<l>Ic zal naerstelic naer u reden hooren,</l>
						<l>Want my staet nu vooren mijns levens hendt. </l>
					</sp>
					<sp who="#evangelische-leeraer">
						<speaker>De evangelische leeraer.</speaker>
						<l>O broeder, zijt ghy dies in drucke ghewendt,</l>
						<l>Weist doch pacyent te dezer huere. </l>
						<l>Tlichamelic staerven en es maer een duere </l>
						<l>Om te passerene in dat eeuwigh leven.</l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>Ia, haddic vuldaen datter staet gheschreven</l>
						<l>Inde wet ghegheven, duer Moyses ontfaen,</l>
						<l>Maer dat en hebbic nieuwernaer ghedaen.</l>
						<l>Dies ben ic belaen met vreezen int lijf. </l>
						<l>Huer straffelic dreeghen dat luut zo stijf,</l>
						<l>Zegghende, dies my vreeze beneven slaet: </l>
						<l>Wie niet en blijft in al datter gheschreven staet,</l>
						<l>Die zal ic wt mynen boucke planen. </l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>O broeder, hier op moet ic dit vermanen:</l>
						<l>Wt die wet en wert niemant rechvaerdigh voor God.</l>
						<l>Dit es openbaer, want daer staet int slot</l>
						<l>Dat de rechtvaerdighe wten gheloove leift. </l>
					</sp>
					<sp who="#evangelische-leeraer">
						<speaker>De Evangelische leeraer. </speaker>
						<l>Christus die ons met goeden beschoove heift</l>
						<l>Verlost van die vermalendydijnghe des wets,</l>
						<l>Als hy voor onslieden heift gheniet den qwets. </l>
						<l>Daer staet gheschreven (deis woorden stout vanct)</l>
						<l>Vermaledijt es de ghone die an thout hanct,</l>
						<l>Op dat die ghebenedydijnghe boude</l>
						<l>Van Abraham inde heydenen zoude</l>
						<l>Commen duer Christum Iesum warachtigh,</l>
						<l>Om dat wy de belofte des gheests crachtigh</l>
						<l>Ontfanghen zouden duer tgheloove staerckelic. </l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>O broeder, hoe zal ic dit wezen maerckelic? </l>
						<l>Es dan de wet teghen de belofte des heeren?</l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Neen, dat zy verre, ghy moet daer of keeren,</l>
						<l>Want ware daer een wet ghegheven gheweist</l>
						<l>Die levendigh maken conste, alzomen leist,</l>
						<l>Zo came die gherechtigheyt ghewaerlic</l>
						<l>Vander wet; maer die schriftuere claerlic </l>
						<l>Hevet al besloten onder de zonde,</l>
						<l>Op dat de belofte, als Paulus oorconde,</l>
						<l>Duer dat gheloove in Iesu Christo verheven</l>
						<l>Zoude worden den gheloovighen ghegheven.</l>
						<l>Totten Galaten int derde ic dit vernam. </l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>Voort staetter: eer dat tgheloove cam,</l>
						<l>Zo wierden wy onder de wet bewaert,</l>
						<l>Besloten zijnde tot datter gheopenbaert</l>
						<l>Zoude werden des ghelooves eestere. </l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Dus es de wet gheweist ons kinder meestere</l>
						<l>Tot Christum, om dat wy duer tgheloove gent </l>
						<l>Gherechvaerdight zouden werden; dit wel inprent.</l>
						<l>Naer dat het tgheloove es ghecommen zaen,</l>
						<l>En zijn wy niet meer onder de wet ghestaen-</l>
						<l>Vaett mijn vermaen met goeden beschove- </l>
						<l>Want ghy zijt al kinderen Gods duert ghelove</l>
						<l>Dat welcke es in Christo ghebenedijt,</l>
						<l>Want ghy alle de ghone die ghedoopt zijt</l>
						<l>In Christo Iesu, hebt Christum an ghedaen. </l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>O vrienden, ic beghinne wat troosts tontfaen, </l>
						<l>U dueghdelic vermaen heift my zo beraen.</l>
						<l>Maer noch eens deels blijft mijn herte belaen </l>
						<l>Om mijnder zonden menighte zonder ghetal,</l>
						<l>Vreezende dat my God verwaerpen zal.</l>
						<l>Dien zwaren val dwijnct al tpropoost mijn </l>
						<l>Totter waenhope.</l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>Vriendt, wilt ghetroost zijn</l>
						<l>Inde woorden die Christus was ontdeckende, </l>
						<l>Den zondaer minnelic tot hem treckende,</l>
						<l>Matthaei.xj., zijt u zinnen schaerpende.</l>
						<l>Met zoeten woorden, niemandt verwaerpende,</l>
						<l>Heift hy ons gheroupen duer zijn ghenaden wijt:</l>
						<l>Comt al tot my die moede ende beladen zijt,</l>
						<l>Ic zal u ontladen en boeten u smerten;</l>
						<l>Ic ben ootmoedigh en zachtmoedigh van herten;</l>
						<l>Leert van my en u ziele zal ruste vinden. </l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>Och lieve vriendt, wilt noch ontbinden:</l>
						<l>Zal ic dan ter waerelt in gheenen houcken</l>
						<l>Pardoenen noch aflaet van zonden zoucken</l>
						<l>Dan alleene in Christum, en nieuwers el? </l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>En trauwen neen, dit verstaet ghy wel!</l>
						<l>Duer hem es ghegheven den grooten aflaet,</l>
						<l>Dat es verghevinghe van alder mesdaet. </l>
						<l>Totten Romeynen staet, alzo wy lezen:</l>
						<l>God heift zijn liefde ieghen ons bewezen</l>
						<l>Dat Christus gheprezen voor ons es ghestorven,</l>
						<l>Doen wy noch zondaers waren bedorven.</l>
						<l>Mestroostigh Mensche, wilt u verbouden. </l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>Veil te meer zo zullen wy nu zijn behouden</l>
						<l>Vander gramschap duer Christum (zijt dies vroet)</l>
						<l>Naer dien dat wy nu duer zijn dierbaer bloet</l>
						<l>Zijn gherechtvaerdight; want eyst dat wy bloot</l>
						<l>Van Gode verzoent zijn duer des zoons doot</l>
						<l>Doen wy noch vyanden waren regaligh,</l>
						<l>Hoe veil te meer zullen wy werden zaligh</l>
						<l>Duer zijn leven nu, als wy verzoent zijn. </l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>Mijn bedroufde herte es wat vercoent fijn, </l>
						<l>Anhoorende den troost wt u lieder monde.</l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Christus es voor ons een offer voor de zonde,</l>
						<l>Op dat wy in hem worden de gherechtigheyt. </l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>Christus es commen bin swaerels bevechtigheyt,</l>
						<l>Om dat hy de zondaers zaligh zoude maken. </l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>O vrienden Gods, wat troostelicker spraken </l>
						<l>Hooric u lieden nu ten stonden ghewaghen!</l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Christus heift zelve onze zonden ghedraghen</l>
						<l>Ant tcruce, houdt dit in u herte becondight. </l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>Ooc zeght Ioannes: of yemandt zondight,</l>
						<l>Zo hebben wy voor God een voorsprake waerdigh.</l>
						<l>Dats Iesus Christus, wezende rechtvaerdigh,</l>
						<l>Die zelve es ons mesdaets verzoendere;</l>
						<l>Niet alleene voor ons es hy de vuldoendere,</l>
						<l>Maer ooc der gheheelder waerelt ghezeyt. </l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Es nu de zonde dan op Christum gheleyt</l>
						<l>En moghze hem niet houden bin sdoods doluere</l>
						<l>Noch verdommen, als ons bewijst schriftuere,</l>
						<l>Zo es zy waerlic gheboett en vergheven. </l>
						<l>Ghelooft dat vastelic, ghy zult eeuwigh leven.</l>
						<l>God es gheworden uwen lieven vadere</l>
						<l>Om Christus wille, die u al gadere</l>
						<l>Verzoent heift ende u zonden bedect</l>
						<l>Met zijn eyghen ontschult; dit es perfect.</l>
						<l>Niemant en can u meer wt zijnder handt trecken. </l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>Nu beghint mijn plompzinnigh verstant te wecken, </l>
						<l>Nochtans en can ict niet al wel verstaen.</l>
						<l>Al es de wet ende zonde voor my vuldaen,</l>
						<l>Tafgryzelic vermaen van des doodts angaen </l>
						<l>Doet my verschricken.</l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>Zijt ghetroost in dien;</l>
						<l>U en maggher gheen hinder af gheschien,</l>
						<l>Al maect huer anzien veil druckighe weezen. </l>
					</sp>
					<sp who="#de-mestroostighe-mensche">
						<speaker>De mestroostighe mensche. </speaker>
						<l>Wie en zoude nochtans voor die doodt niet vreezen</l>
						<l>Die doude vaders verslont heift hier ter stede:</l>
						<l>Adam, Noe ende Abraham mede,</l>
						<l>Loth, Isaac, Iacob van eeuwe tot eeuwe;</l>
						<l>Ia den vromen Sampson, die thooft den leeuwe</l>
						<l>Gheschuert heift, es vander doot verbeten. </l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>O vriendt, ghy zeght waer, maer nu moet ghy weten</l>
						<l>Dat den oprechten, staercksten Sampson over al</l>
						<l>Warachtelic ghecommen es bin swaerels dal,</l>
						<l>Die verwonnen heift des doodts tyrannizye, </l>
						<l>Dats Christus; staet vast onder zijn vooghdye.</l>
						<l>Zonder deis copye waer de doodt afgryzelic. </l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Paulus die leert ons noch hier op wyzelick,</l>
						<l>Om dat hy ons van dezen gru zoude ontslaen; </l>
						<l>Hy zeght: Christus es vanden dooden opghestaen</l>
						<l>Ende dat eersterlijnc gheworden fijn </l>
						<l>Onder den gonen die daer slapende zijn.</l>
						<l>Ghelijc duer een mensche es commen de doot,</l>
						<l>Cam duer een mensche de verryzenesse groot;</l>
						<l>Want ghelijc zy in Adam al moesten staerven,</l>
						<l>Zo zullen zy in Christum dleven verwaerven.</l>
						<l>Maer dat werdt een yghelick in zynen tijt:</l>
						<l>Dat eersterlijnc Christus ghebenedijt,</l>
						<l>Daer naer die hem toebehooren by naerheyt.</l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>En es Christus verrezen, dwelc es de waerheyt,</l>
						<l>Zo zullen wy ooc verryzen met vreden, </l>
						<l>Want Christus es ons hooft en wy zijn de leden;</l>
						<l>En dat hooftlet en zal niet verminderen</l>
						<l>Ons die zijn leden zijn, noch ooc niet hinderen,</l>
						<l>Maer daer dat hoeft es, werdt ons ghemeente,</l>
						<l>Want wy zijn leden zijn vleesch en ghebeente;</l>
						<l>Ghelooft dat vastelic naer u vermoghen. </l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>Och, hoe magh dit wezen?</l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Het es ongheloghen.</l>
						<l>Dus Mensche, als ghy zijt bevaen met anxte</l>
						<l>Der doodt, u lichaem wezende op tcranxste,</l>
						<l>Zijt hier op ghedachtigh ende weist vervromt; </l>
						<l>Want deis doodt en es maer eenen slaep ghenomt </l>
						<l>Inder schriftuere, zo ic u ghewaghe,</l>
						<l>Waer of ghy opstaen zult ten lesten daghe</l>
						<l>Als een mensche zijnde vanden slape ghewect.</l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>Daeromme heift Christus ghesproken perfect- </l>
						<l>Ioannes.xj. zo ic de reden las-:</l>
						<l>Lazarus slaept; die nochtans overleden was</l>
						<l>Ende begraven, als daer gheschreven stoet;</l>
						<l>Maer Christus die de dooden weder leven doet,</l>
						<l>Spreict van hem zelven: ic ben warachtigh</l>
						<l>Die verryzenesse ende dat leven crachtigh,</l>
						<l>Want wie dat an my tgheloove verworve,</l>
						<l>Die zal leven, al waert dat hy storve;</l>
						<l>Ende die daer leift ende ghelooft in mijn,</l>
						<l>En zal inder eeuwigheyt niet stervende zijn. </l>
						<l>Ghelooft deis woorden met goeden propooste.</l>
						<l>Ghy zulter in wezen voorzien van trooste,</l>
						<l>Als u de strael des doodts compt te voren. </l>
						<l>Blijft byden gheloove.</l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>O vriendt vercoren,</l>
						<l>Mijn cranc ghestichte es brooscher dan schaerven.</l>
						<l>Hoe zal ic tgheloove connen verwaerven,</l>
						<l>Op dat ic int staerven magh blyven ghestade </l>
						<l>Ieghen de waenhope.</l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Duer Gods ghenade</l>
						<l>Moett gheschien, alsment wel overmaerckt, </l>
						<l>Maer waer de Evangelische Leeraer waerckt</l>
						<l>Met Schriftuerlicken Troost diligent,</l>
						<l>Daer pleight Tgheloove te wezen ghezent;</l>
						<l>Waerze hier ontrent, ghymoght veriolyzen snel.</l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>Hier comt een vrauwe, zy es te pryzen wel.</l>
						<l>Zy verwect mijn ziele tot apetyte. </l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>Ic kenze wel by hueren habyte,</l>
						<l>Het es ‘Gheloove met der liefde ghecleedt‘.</l>
						<l>Weit dat zou den mensche tot kennesse leedt</l>
						<l>Om blusschen zwaerheyt, anxt, vreeze en rauwe</l>
						<l>In de huere des doodts. </l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>O Gheloove, vrauwe,</l>
						<l>Anxt en vreeze beghint my verdrieten;</l>
						<l>Als my de strael des doodts zal duer schieten,</l>
						<l>Welc zal dan mynen meesten troost zijn?</l>
						<l>Berecht my dies. </l>
					</sp>
					<sp who="#gheloove-metter-liefde-ghecleedt">
						<speaker>Gheloove metter liefde ghecleedt.</speaker>
						<l>Recht naer tpropoost mijn</l>
						<l>Zal ic u bewyzen, byder Gods gracye,</l>
						<l>Den meesten troost ende consolacye</l>
						<l>Die ghy staervende mueght hebben voor ooghen.</l>
						<l>Maer eerst moet ic u dit figuerlic tooghen.</l>
						<l>Op mijn bewyzen met naerstighen zinnen gloost, </l>
						<l>Op dat ghy staervende mueght ghewinnen troost.</l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>O troostigh Gheloove, ghy doet sesseren pijn,</l>
						<l>Maer ic biddu: wilt noch instrueren mijn</l>
						<l>Met Schriftuerlicken Trooste den rechten graet </l>
						<l>Van dezer figuere.</l>
					</sp>
					<stage>Figuere.☞ Hier tooghtmen tmetalen serpent ende Christum ant
						tcruce.</stage>
					<sp who="#gheloove-metter-liefde-ghecleedt">
						<speaker>Gheloove metter liefde ghecleedt.</speaker>
						<l>In Numeri staet:</l>
						<l>Doen daer een menighte van Israelyten</l>
						<l>Ghedoodt waren duer tfenynigh byten</l>
						<l>Vanden wreeden serpenten der slanghen, </l>
						<l>Doen heift Moyses van God een bevel ontfanghen</l>
						<l>Dat hy zou ophanghen tmetalen serpent,</l>
						<l>Op dat, zo wiet zoude anschauwen present,</l>
						<l>Zoude moghen leven en werden ghenezen.</l>
						<l>Twelc zo ghebuert heift, alzoo wy lezen.</l>
						<l>Hoort voort den Troost der Schriftueren spreken.</l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Christus ghebenedijdt magh wel zijn gheleken</l>
						<l>By dezen metalen serpente perfect,</l>
						<l>Die ande galghe des crucen was gherect,</l>
						<l>Als een teecken der verzamijnghe warachtigh </l>
						<l>Verheven vander aerde; zijt dies ghedachtigh,</l>
						<l>Op dat, zo wie hem anschauwende es</l>
						<l>Duer tgheloove ende vast betrauwende es,</l>
						<l>Die zal ghenezen werden van sdoodts verniele </l>
						<l>En weder levendigh werden inder ziele,</l>
						<l>Al ware hem een menighte van wonden</l>
						<l>Ghebeten van den fenynighen zonden. </l>
						<l>Dus blijft by den gheloove wijs geingient.</l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>O God, gheifs my gracye. </l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>Hoort noch, mijn vrient;</l>
						<l>Christus sprac: ghelijc Moyses in schyne</l>
						<l>Tserpent verheven heift inder wostyne,</l>
						<l>Moet des menschen zone ooc zijn verheven,</l>
						<l>Op dat alle die an tgheloove cleven</l>
						<l>Niet vergaen tot sneven, zoot es voorschreven,</l>
						<l>Maer hebben ghewaerlic dat eewigh leven. </l>
						<l>Dits troost ghegheven vanden oppersten heere.</l>
					</sp>
					<sp who="#gheloove-metter-liefde-ghecleedt">
						<speaker>Gheloove metter liefde ghecleedt.</speaker>
						<l>Ghy zijt vanden serpente ghebeten zeere;</l>
						<l>Want duer de nydigheyt des serpens verpaerelt, </l>
						<l>Es de doot ghecommen inder gantscher waerelt.</l>
						<l>Daeromme ziet nu uwen zalighmaker an,</l>
						<l>Anden cruce hanghende, en scheedter niet van;</l>
						<l>Vanden welcken Ioannes zeght dit gheluut zoet:</l>
						<l>Ziet daer dlam Gods, dat des waerels zonden wt doet. </l>
						<l>Ziet nu den leeu an die beghonnen cleift,</l>
						<l>Vanden gheslachte Iuda, diet al verwonnen heift; </l>
						<l>Ziet dit serpent an als een ghewaer teeckene</l>
						<l>Des goeden wille Gods om u reeckene;</l>
						<l>Troost u int staerven dat u dat leven brijngt. </l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>En als u cranck lichaem tot sneven dwijnght,</l>
						<l>Zo prent in u herte vastelic dit woordt</l>
						<l>Dat Christus ghesproken heift om ons confoort,</l>
						<l>Dat es: den wille mijns vaders beschooft, </l>
						<l>Op dat wie den zone ziet ende in hem ghelooft,</l>
						<l>Hebbe dat eeuwigh leven in dit vertrecken;</l>
						<l>Ende ic zal hem ten laetsten daghe verwecken. </l>
						<l>Ghetroost u staervende in dit opstaen,</l>
						<l>Mestroostigh Mensche.</l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>O Schriftuerlic Vermaen,</l>
						<l>Wilt my noch beraen ende dit bewyzen:</l>
						<l>Zalt tlichaem staerven ende weder verryzen?</l>
						<l>Dats wel om hooren een wonderlic wondere.</l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>Schriftuerlic willic dit zijn oorcondere </l>
						<l>Met eender ghelijckenesse (dit wel verstaet):</l>
						<l>Als de ackerman in daerde zaeyt drooghe zaet,</l>
						<l>Dat staerft en vergaet al gheheel te nieten,</l>
						<l>Maer een schoone sprute zietmen daer wt schieten,</l>
						<l>Gheheel niewe, in goeder vorme staende.</l>
						<l>Tsghelijcx werdet metten lichame vergaende;</l>
						<l>Zo zalt ooc opcommen, (weist onverlanghelic)</l>
						<l>Niet meer ghebreckelic noch verganghelic,</l>
						<l>Maer reyn ontfanghelic int eeuwigh leven zoet. </l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>O vrienden, ghy hebt my daer ghegheven moet,</l>
						<l>Maer noch wat sneven doet my vreeze naectelic,</l>
						<l>Om dat wy menschen zijn zo mesmaectelic</l>
						<l>In de huere des doodts; tes een afgryzen. </l>
					</sp>
					<sp who="#gheloove-metter-liefde-ghecleedt">
						<speaker>Gheloove metter liefde ghecleedt.</speaker>
						<l>Deze doot moet ons baerzen het verryzen</l>
						<l>Met zeerbaerhede, ghelijc de vrauwe tkindt.</l>
						<l>Nochtans, hoe wel tzo vreezelick schint,</l>
						<l>Het es de wegh tot dat eeuwigh leven, iaet; </l>
						<l>Want vleesch en bloet, zo daer gheschreven staet,</l>
						<l>En moghen niet bezitten trijcke Gods eerzame. </l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Daer omme moet dit verganghelic lichame</l>
						<l>Een veranderijnghe zijn verwaervelic</l>
						<l>In een onverganghelicheyt ontstaervelic.</l>
						<l>Zo zal vervult zijn der schriften historie:</l>
						<l>De doodt es verwonnen inder victorye,</l>
						<l>Hueren strael es plomp, dit es ons waerende pijn;</l>
						<l>Zy magh vervaren, maer niet daerende zijn. </l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>Therte es noch zwaerende mijn in dit ghevecht</l>
						<l>Om een redene diemen ghemeenelic zeght:</l>
						<l>Datmen voor staerven niet dorfte bezwaren,</l>
						<l>Wistemen waer datmen zoude bevaren.</l>
						<l>Maer tgroote mesbaren vanden helschen tooren </l>
						<l>Doet my verschricken.</l>
					</sp>
					<sp who="#gheloove-metter-liefde-ghecleedt">
						<speaker>Gheloove metter liefde ghecleedt.</speaker>
						<l>O vriendt vercooren,</l>
						<l>Dit comt wt een ongheloovigheyt groot,</l>
						<l>Want die helle, dat es de vreeze der doot</l>
						<l>En voor Gods rechtvaerdigheyt een vergruwen.</l>
						<l>De goddelooze en moghen dit niet schuwen: </l>
						<l>Zy en hebben an God gheen liefde ghestadigh,</l>
						<l>Zy zien hem an als een rechter onghenadigh;</l>
						<l>Maer die zijn groote ontfermhertigheyt anzien</l>
						<l>Met gheloove, zy zullen die helle ontvlien.</l>
						<l>Want David zeght: O heere, ic moet belyden,</l>
						<l>Al die in u hopen, zullen hem verblyden</l>
						<l>Ende inder eeuwigheyt vroyelic wezen. </l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>Ooc zeght ons Paulus noch (zoo wy lezen):</l>
						<l>Wy zijn duer hope gheworden zaligh,</l>
						<l>Welcke hope es in Christo principalich. </l>
						<l>Duer hem es onzen meesten troost ontploken,</l>
						<l>Die de helle verwonnen heift en ghebroken. </l>
						<l>Up tzelve heift ooc Matthaeus beschreven</l>
						<l>Dat hy zeyde: my es alle macht ghegheven</l>
						<l>In hemel ende aerde, zijt dit verzinnende. </l>
						<l>Zo was hy ooc de helle verwinnende,</l>
						<l>Verlossende die daer ghevanghen waren.</l>
					</sp>
					<sp who="#gheloove-metter-liefde-ghecleedt">
						<speaker>Gheloove metter liefde ghecleedt.</speaker>
						<l>Hier op moet ic doch een point verclaren</l>
						<l>Dat int bouck der zalmen staet, ongheloghen:</l>
						<l>Heere, ghy hebt mijn ziele wt ghetoghen</l>
						<l>Vander hellen, ende deze wt treckijnghe</l>
						<l>Gods gheschiedt ons tot zalighe verweckijnghe. </l>
						<l>Want alzoomen claerlic inde schrifte leist</l>
						<l>Dat Christus es van als een verwinder gheweist,</l>
						<l>Zo werden wy duer hem verwinders vroom,</l>
						<l>Naer dat wy, als een greffye in eenen boom, </l>
						<l>Met hem vereenight zijn in een lichame.</l>
						<l>Duer tsturten zijns precieus bloets eerzame,</l>
						<l>Zijn wy aerfghename van Christus ghemaect</l>
						<l>In zijns vaders rijcke. </l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>O vrienden, nu haect</l>
						<l>Mijn herte om breeder bewijs tontfane.</l>
						<l>Ghy hebt my hier met troostelicken vermane</l>
						<l>Beghinnen bewyzen, alst wel begloost es,</l>
						<l>Welc den mensche staervende den meesten troost es,</l>
						<l>Betooghende met der schriftuere rypelic.</l>
						<l>Maer ic en cant niet wel zijn begrypelic;</l>
						<l>Dus biddic u om mijn verstant te staerckene,</l>
						<l>Tooght wat figuerlicx. </l>
					</sp>
					<stage>Figuere.☞ Hier tooghtmen Ionas uten walvisch ende Christus verryzende
						vander doot, verwonnen hebbende zonde, doot, duvel ende helle.</stage>
					<sp who="#gheloove-metter-liefde-ghecleedt">
						<speaker>Gheloove metter liefde ghecleedt.</speaker>
						<l>Pijnt u te maerckene</l>
						<l>En wilter an vesten al ws zins ingien;</l>
						<l>U zal noch een ghelijckenesse gheschien.</l>
						<l>Wilt naerstelic toe zien, daer an te hant cleift;</l>
						<l>Hoe breeder bewijs, hoemen beter verstant heift. </l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>O, troostelicke vrienden int advijs goet, </l>
						<l>Ic biddu dat ghy my noch breeder bewijs doet</l>
						<l>Van dat ic hier schauwe by figueren.</l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Int oudde vinden wy by schriftueren</l>
						<l>Van Ionas den prophete (hoort mijn ghewaghen)</l>
						<l>Die inden walvisch lagh drye daghen,</l>
						<l>Als doodt gherekent zijnde ende verslonden; </l>
						<l>Maer God bewaerde hem ten zelven stonden</l>
						<l>En es weder wt commen zonder verbyten</l>
						<l>En levendigh vertooght den Ninivyten;</l>
						<l>Dits deerste figuere, hier op wel glozeirt. </l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>Hier by es Christus ghefigureirt,</l>
						<l>Zo hy zelve inde evangelye bediet</l>
						<l>Van zijnder verryzenesse, twelc zo gheschiet;</l>
						<l>Dits dander figuere die ghy voor ooghen hebt. </l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Hier in den troost naer u vermoghen schept.</l>
						<l>Dit es waerlic der vrauwen verheven zaet</l>
						<l>Waer of dat in Genesi gheschreven staet,</l>
						<l>Die dat hooft des serpents vertreden heift; </l>
						<l>Die de doodt verwonnen beneden heift,</l>
						<l>Zo wy inden prophete Oseas lezen,</l>
						<l>Zegghende: O doot, ic zal uwe doot wezen; </l>
						<l>Ende hueren strael es huer ooc benomen,</l>
						<l>Dwelc es de zonde; dus wilt vervromen</l>
						<l>Met dezen trooste, in des doodts vermaen, </l>
						<l>Want hier es dat handtgheschrift wtghedaen</l>
						<l>Vander wet, die te vooren ieghen ons stoet, </l>
						<l>Anghezien datmen die nu ghewilligh doet,</l>
						<l>Midts de hulpe des zalighmakers gheest,</l>
						<l>Ons ghevende gheloove inder liefden keest;</l>
						<l>Ende liefde vulleest wet ende propheten. </l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>O Mensche, hebt ghy nu herte om weten</l>
						<l>Welc dat u staervende den meesten troost es,</l>
						<l>Twelc hier ghevraeght naer ons propoost es,</l>
						<l>Hier op andwoorden wy voor een wyze lesse: </l>
						<l>In Christus doot ende verryzenesse</l>
						<l>Midts tgheloove duer des heligh gheest bewijzen. </l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Ia, want ghy zult met hem verrijzen,</l>
						<l>Hebt ghy oprecht gheloove en betrauwen.</l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>Och lievelick Gheloove, reyn fleur van vrauwen,</l>
						<l>Wilt my doch by blyven telcker spacye, </l>
						<l>Ic bidts u minnelick.</l>
					</sp>
					<sp who="#gheloove-metter-liefde-ghecleedt">
						<speaker>Gheloove metter liefde ghecleedt.</speaker>
						<l>Byder Gods gracye</l>
						<l>Magh ic u by blyven met liefden verchiert. </l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Hoort wat ons Paulus noch hier op allegiert:</l>
						<l>Indien dat ghy Iesum metten monde belijt,</l>
						<l>Ende metter herte gheloovende zijt</l>
						<l>Dat hem God waerlic vander doot verwect heift,</l>
						<l>Ghy zult zaligh werden; hier an perfect cleift. </l>
						<l>In dien ghy in Christo staerft, zonder sneven</l>
						<l>Ghy zult in hem verryzen ende eeuwigh leven,</l>
						<l>Als hy nu eeuwigh leift vander doot ongheschent. </l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>God heift ons wederomme gheboren gent</l>
						<l>In een levende hope (dit waerck wilt looden)</l>
						<l>Duer Christus verryzenesse vanden dooden. </l>
						<l>Dies ic niet ieghen dit vermonden schille:</l>
						<l>Christus es ghestorven om onzer zonden wille,</l>
						<l>En om ons gherechtigheyt opghestaen. </l>
					</sp>
					<sp who="#gheloove-metter-liefde-ghecleedt">
						<speaker>Gheloove metter liefde ghecleedt.</speaker>
						<l>Tonzen propooste om verstant tontfaen: </l>
						<l>Dat Christus duer zijn ontfermhertigheyt zoet</l>
						<l>Ons den vader verzoent heift duer zijn dierbaer bloet,</l>
						<l>Duer liefde goet onze schulden betaelt,</l>
						<l>Midts tghuendt dat wy vooren hebben verhaelt;</l>
						<l>Hier op moetmen stervende gheheel verlaten. </l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>Ia, ende niet dijnckende dat ons magh baten</l>
						<l>Onzer waercken verdiensten (wilt dit in prenten) </l>
						<l>Van costelicke wtvaerden of testamenten,</l>
						<l>Noch hopen op yemandts langhe ghebeden</l>
						<l>Van broeders of nonnen, tzy in wat steden,</l>
						<l>Of eeuwighe iaerghetyden; deze zaken </l>
						<l>En moghen gheenen oprechten troost maken.</l>
						<l>Want meent de mensche duer zulc bestieren</l>
						<l>Consciencye stillen en appayzieren,</l>
						<l>Zo en werdt hy nemmermeer vulmaect ghetroost. </l>
					</sp>
					<sp who="#gheloove-metter-liefde-ghecleedt">
						<speaker>Gheloove metter liefde ghecleedt.</speaker>
						<l>Dats waer, want als hy zijn zonden begloost,</l>
						<l>Zo zijn zy veil te zwaer ende staerck;</l>
						<l>Maer als hy gheloovende neimt anmaerck</l>
						<l>Up dwoordt van Isayas ghezeyt fijn,</l>
						<l>Dats dat de zonden op Christus gheleyt zijn,</l>
						<l>Zo eyst ooc warachtigh datze zijn verwonnen. </l>
					</sp>
					<sp who="#de-mestroostighe-mensche">
						<speaker>De mestroostighe mensche.</speaker>
						<l>Vrienden Gods, willet tspel te slutene beghonnen,</l>
						<l>Want ghy hebt nu troostelic beraen mijn.</l>
					</sp>
					<sp who="#evangelische-leeraer">
						<speaker>Evangelische leeraer.</speaker>
						<l>Schriftuerlic Troost, het moet ghedaen zijn,</l>
						<l>Sluut ons materye. </l>
					</sp>
					<sp who="#schriftuerlic-troost">
						<speaker>Schriftuerlic troost.</speaker>
						<l>Ic bens ghepooght schier. </l>
						<l>De Evangelische Leeraer betooght hier</l>
						<l>Met Schriftuerlicken Troost, alzoot begloost es, </l>
						<l>Dat den mensche stervende den meesten troost es</l>
						<l>In Iesus Christus staerven en verryzen,</l>
						<l>Dit gheloovende duer des helighs gheests bewyzen.</l>
					</sp>
					<sp who="#gheloove-metter-liefde-ghecleedt">
						<speaker>Gheloove metter liefde ghecleedt.</speaker>
						<l>Ghy die int staerven, om der zielen spyzen</l>
						<l>Smenschen troost zijt zouckende in dit opstel, </l>
						<l>Wilt danckelic nemen ons simpel spel </l>
						<l>Om troostelic wel te boetene smerte. </l>
						<l>Voor die van Nieukaercke, ‘goetwilligh int herte,’</l>
						<l>Om prijs ghespeilt met ionstigher vijtte </l>
						<l>Tuwen dienste, Alst past by apetijtte. </l>
					</sp>
					<stage>Finis.</stage>
					<p>
						<figure> </figure>
					</p>
				</div>
			</div>
		</body>
	</text>
</TEI>
