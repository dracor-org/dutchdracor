<?xml version="1.0" encoding="utf-8"?>
<?xml-model href="https://raw.githubusercontent.com/dracor-org/dracor-schema/main/dracor.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xml:id="dut000240" xml:lang="dut">
	<teiHeader>
		<fileDesc>
			<titleStmt>
				<title type="main">Deynze</title>
				<author>
					<persName>
						<surname>De Nazarenen</surname>
					</persName>
					<idno type="wikidata">Q130550610</idno>
				</author>
			</titleStmt>
			<publicationStmt>
				<publisher xml:id="dracor">DraCor</publisher>
				<idno type="URL">https://dracor.org</idno>
				<availability>
					<licence>
						<ab>CC0 1.0</ab>
						<ref target="https://creativecommons.org/publicdomain/zero/1.0/"
							>Licence</ref>
					</licence>
				</availability>
			</publicationStmt>
			<sourceDesc>
				<bibl type="digitalSource">
					<name>DBNL</name>
					<idno type="URL"
						>https://www.dbnl.org/tekst/_gen001gent01_01/_gen001gent01_01_0041.php</idno>
					<title>B.H. Erné en L.M. van Dis (eds.), De Gentse Spelen van 1539, (two
						volumes). Martinus Nijhoff, The Hague 1982.</title>
					<availability status="free">
						<p>In the public domain.</p>
					</availability>
				</bibl>
				<bibl type="originalSource">
					<title>Spelen va zine by den XIX gecōfirmeirde Cameren van Rhetorijcken, binnen
						der Stede van Ghendt cōparerende, vertooght [...] op de questye, Welck de
						mesche steruen meesten troost es[...] 12 junij 1539 [...] . Ghendt : Joost
						Lambrecht, 1539. </title>
				</bibl>
			</sourceDesc>
		</fileDesc>
		<profileDesc>
			<particDesc>
				<listPerson>
					<person sex="MALE" xml:id="fraey-figuracye">
						<persName>Fraey figuracye</persName>
					</person>
					<person sex="UNKNOWN" xml:id="gods-gheestigh-verstaercken">
						<persName>Gods gheestigh verstaercken</persName>
					</person>
					<person sex="FEMALE" xml:id="levende-hope">
						<persName>Levende hope</persName>
					</person>
					<person sex="MALE" xml:id="menschelicke-crancheyt">
						<persName>Menschlicke crancheyt</persName>
					</person>
					<person sex="MALE" xml:id="stephanus-zeght">
						<persName>Stephanus</persName>
					</person>
					<person sex="MALE" xml:id="troost-der-schriftueren">
						<persName>Troost der schriftueren</persName>
					</person>
				</listPerson>
			</particDesc>
			<textClass>
				<keywords>
					<term type="genreTitle">Morality Play</term>
				</keywords>
			</textClass>
		</profileDesc>
		<revisionDesc>
			<listChange>
				<change when="2024-09-17">(Lucas van der Deijl) convert from source</change>
			</listChange>
		</revisionDesc>
	</teiHeader>
	<standOff>
		<listEvent>
			<event type="print" when="1539">
				<desc/>
			</event>
			<event type="premiere" when="1539">
				<desc/>
			</event>
		</listEvent>
		<listRelation>
			<relation active="https://dracor.org/entity/" name="wikidata"
				passive="http://www.wikidata.org/entity/"/>
		</listRelation>
	</standOff>
	<text>
		<front/>
		<body>
			<div type="act" n="1">
				<div type="scene" n="1">
					<head>Deynze.</head>
					<stage>Prologhe.In dit spel zijn vijf personagen: Menschlicke crancheyt, Gods
						gheestigh verstaercken, Fraey figuracye, Troost der schriftueren, Levende
						hope.</stage>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Och hoe ydel zijn alle menschen die leven,</l>
						<l>Want wy alle zijn der doot overghegheven,</l>
						<l>Als ballijnghen verdreven duer Adams mesval; </l>
						<l>De mensche es als tbeilt an een weegh gheschreven,</l>
						<l>Twelc recht dueren magh tott wt wert ghewreven, </l>
						<l>Of ghelijc een blomme die staet int dal,</l>
						<l>Wiens schoonheyt de windt metten stove dect al; </l>
						<l>En es te vergheifs ongherust om vergaren,</l>
						<l>Want hy en weet niet wiet in voeren zal; </l>
						<l>Maer ghelijc de voghels vanden voghelaren</l>
						<l>Bestrict werden, ende zonder sparen,</l>
						<l>Of ghelijc vischen met eenen boozen hake</l>
						<l>Ghevaen werden en wech ghesleipt byder cake,</l>
						<l>Werdt tonghemake de mensche als hy vertruct. </l>
					</sp>
					<sp who="#gods-gheestigh-verstaercken">
						<speaker>Gods gheestigh verstaercken.</speaker>
						<l>Ic magh wel claghen lacen, want zeer bedruct</l>
						<l>Maect ghy my, och Menschelicke Crancheyt,</l>
						<l>Int verhalen des booze tijts onlangheyt, </l>
						<l>Want David met danc zeyt tot onzer leere:</l>
						<l>Mijn ziele es oudt gheworden naer den heere;</l>
						<l>Hoe comt dan by dat u staerven zo zeer wondt? </l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Ic hoore u legghen zeer schoonen grondt </l>
						<l>Tot dezer stont, och Gods Gheestigh Verstaercken;</l>
						<l>Waer mijn ziele verchiert met goede waercken,</l>
						<l>Zo moght icze met Petro zonder qwelen</l>
						<l>Stautelic den ghetrauwen schepper bevelen; </l>
						<l>Maer mynen moed heift hier op beraden hem,</l>
						<l>Dat als ic staerve, laes, die vul mesdaden bem,</l>
						<l>Niet en vare by Christum met Paulus luste. </l>
					</sp>
					<sp who="#troost-der-schriftueren">
						<speaker>Troost der schriftueren.</speaker>
						<l>Zoo vaert metten moordenaere dan in ruste, </l>
						<l>Die ter rechter handt van Christo was ghehanghen</l>
						<l>En met hem int paradijs heift vruecht ontfanghen,</l>
						<l>Niet om verstranghen; als wie es beradere,</l>
						<l>Zo roupt hy alle zondaers te gadere;</l>
						<l>Dus moght u zo wel als hem ghebueren. </l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Ic heete u willecomme, Troost der Schriftueren,</l>
						<l>Ter goeder hueren comt ghy hier ghegaen,</l>
						<l>Want strecken des doot hebben my ommevaen,</l>
						<l>Dus ben ic verlaen in droufheyt, verpict,</l>
						<l>Ooc hebben my svyants beken verschrict;</l>
						<l>Ic en zal niet meer leven, ic hebts my ghetroost. </l>
					</sp>
					<sp who="#gods-gheestigh-verstaercken">
						<speaker>Gods gheestigh verstaercken.</speaker>
						<l>Och Menschelicke Crancheyt, laet dat propoost,</l>
						<l>Want zulcke opinyen hebben meest zots; </l>
						<l>Ende en bedrouft niet den helyghen gheest Gods,</l>
						<l>Daer ghy mede ieghen alle verliezijnghe</l>
						<l>Gheteeckent zijt inden dagh der verkiezijnghe,</l>
						<l>Eer dat des waerelts grondt oyt was gheleyt. </l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Och Gods Gheestigh Verstaercken, tes veil ghezeyt,</l>
						<l>Maer als wy scheen moeten vanden gheeste,</l>
						<l>Wat blijft den mensche meer dan een beeste? </l>
						<l>Diet smaect ten keeste, tes al tribulacye.</l>
					</sp>
					<sp who="#fraey-figuracye">
						<speaker>Fraey figuracye.</speaker>
						<l>Wat qwestyen es hier? </l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Fraey Figuracye,</l>
						<l>Ons dient zeer wel u behendyghe manieren,</l>
						<l>Want boven dat wy zijn allendyghe dieren,</l>
						<l>Comt tot ons ghevloeyt wter fonteynen</l>
						<l>Een grondeloos raetsel ende onzen cleynen</l>
						<l>Begrype voort braght daer of tontdoen tslot; </l>
						<l>Al zulcke onzalyghe moeyte heift God</l>
						<l>In swaerels cot den mensche voren ghehouden,</l>
						<l>Op dat zy hem daer met becommeren zauden;</l>
						<l>Dwelc Salomon nomt al ydel plaghen. </l>
					</sp>
					<sp who="#troost-der-schriftueren">
						<speaker>Troost der schriftueren.</speaker>
						<l>En Paulus heettet al zotte vraghen</l>
						<l>In welcx behaghen niemant magh verbeteren,</l>
						<l>Want hy verwaerpse als onreyn sleteren; </l>
						<l>Maer anhoort Petren: zijt altijts bereedt</l>
						<l>Een yghelic andwoorde ende bescheet</l>
						<l>Te gheven breedt des hoops die es in uwen gront. </l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Daer vanghe ic u by dwoordt wt uwen mont</l>
						<l>Dat ghy zijt sprekende, Troost der Schriftueren, nu;</l>
						<l>Dus wilt my berechten met fraeyen figueren nu. </l>
						<l>Tot dezer hueren nu ic te weten wensche:</l>
						<l>Welc den meesten troost esden staervende mensche,</l>
						<l>Want zo wie dat speilwijs, om een veriolyzen,</l>
						<l>Schriftuerlicxt, figuerlicxt, can bewyzen, </l>
						<l>Zeer schoone pryzen magh hy hier trecken.</l>
						<l>Dus en volght gheen monstren die de waerheyt decken, </l>
						<l>Maer wilt ontwecken wt ionsten reene.</l>
					</sp>
					<sp who="#troost-der-schriftueren">
						<speaker>Troost der schriftueren.</speaker>
						<l>Och, die qwestye en zal hopic niet alleene </l>
						<l>Voortbrijnghen ghemeene dan troostigh betrauwen. </l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Ia wel, nochtans can ic niet gheschauwen</l>
						<l>Hoe datt God met ons maect, vulder allende</l>
						<l>Int beghinsel, noch veil min int hende,</l>
						<l>Want die bekende preker const niet ghevroen. </l>
					</sp>
					<stage>Figuere.Hier tooghtmen Christum doodt ant cruce, ende Levende Hope neimt
						hem vanden cruce.</stage>
					<sp who="#fraey-figuracye">
						<speaker>Fraey figuracye.</speaker>
						<l>Maer ziet, die wyzer es dan Salomoen,</l>
						<l>Leert ons zeer coen dit hopelic verstaen</l>
						<l>En heift hopelic de doot voor ons ontfaen. </l>
						<l>Hebt ghy wel ghezien, och mensche ketyvigh,</l>
						<l>Hoe Christus es gheworden voor ons aflivigh? </l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Och ia, ic hebt vry wel ghenomen in.</l>
					</sp>
					<sp who="#gods-gheestigh-verstaercken">
						<speaker>Gods gheestigh verstaercken.</speaker>
						<l>Zo wilt u wapenen metten zelven zin</l>
						<l>Wanneer ghy int beghin der doot zijt bestreden,</l>
						<l>Want Christus voor ons heift gheleden</l>
						<l>En duer ons zondyghe zeden de doot ghesmaect. </l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Maer zijn lichaem zagh ic ligghen al naect,</l>
						<l>Rustende inden schoot van eender vrauwe.</l>
					</sp>
					<sp who="#troost-der-schriftueren">
						<speaker>Troost der schriftueren.</speaker>
						<l>Dat wijf, zo Paulus zeght, es ons ghetrauwe</l>
						<l>Ende en laet ons nemmermeer beschaemt. </l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Hoe heetze dan?</l>
					</sp>
					<sp who="#gods-gheestigh-verstaercken">
						<speaker>Gods gheestigh verstaercken.</speaker>
						<l>Hope zo es zou ghenaemt,</l>
						<l>Vander welcker David heift ghepropheteirt,</l>
						<l>Zoo Petrus in Actibus ons exponeirt,</l>
						<l>Dat Christus in David, voorziende zijn staerven</l>
						<l>Ende tsecours dat hy daer in zoude verwaerven,</l>
						<l>Onder ander voorsprac, als een diets luste:</l>
						<l>Mijn vleesch zal ooc in hope nemen ruste. </l>
						<l>Dit hebben wy, om wt te drijncken puerlic</l>
						<l>Voor die redene, ooc ghetooght figuerlic,</l>
						<l>Op dat de mensche den meesten troost zoude zyen</l>
						<l>Die hem gheschyen magh in zijn overlyen, </l>
						<l>Dats hope, daer Christus, ons hooft, in zijn doot</l>
						<l>In was rustende in des staervens noot,</l>
						<l>Zoo ons schriftuere bloot doet claer vermaen. </l>
					</sp>
					<sp who="#troost-der-schriftueren">
						<speaker>Troost der schriftueren.</speaker>
						<l>Noch stater gheschreven, wilt dit wel verstaen:</l>
						<l>Die oprechte heift op God zijn hope meest,</l>
						<l>Die werdt zynen troost als wtvaert zynen gheest; </l>
						<l>Deze en verlaet ons in gheenen tyden,</l>
						<l>Want Paulus zeght ons: zy staet vast duer lyden. </l>
						<l>David wilt niet vermyden, maer zeght hier by:</l>
						<l>God, als ic my vreeze, zo hope ic op dy. </l>
						<l>Daer op Iob vry dus veil bescheets meer gheift:</l>
						<l>Ic weet dat mijn verlosser ende heer leift</l>
						<l>Ende ten ionxsten daghe zal ic verryzen;</l>
						<l>Voorts: in mijn vleesch zal ic God pryzen. </l>
						<l>Dus troost hem hope in veil gheweens.</l>
					</sp>
					<sp who="#fraey-figuracye">
						<speaker>Fraey figuracye.</speaker>
						<l>Die proposicye es alleleens</l>
						<l>Ghelijc de prophete Ezechiel vertelt: </l>
						<l>Hoe hy inden gheest gheleedt was op een velt,</l>
						<l>Dwelc was bestelt met ghebeenten der doden; </l>
						<l>Ende die heere heift hem gheboden</l>
						<l>Daer ieghen te propheteren; hier mede</l>
						<l>Ghijnghen de ghebeenten van lede te lede</l>
						<l>En rechte stede in tzamen vergaderen;</l>
						<l>Daer naer wiesser an zenuwen en aderen</l>
						<l>Midts een vel en ten lesten levenden gheest. </l>
					</sp>
					<sp who="#troost-der-schriftueren">
						<speaker>Troost der schriftueren.</speaker>
						<l>Maer daer wegh ghetrocken es de gheelen keest</l>
						<l>Der ghebeenten ende niet en blijft dan stof,</l>
						<l>Daer paeyt ons de prophete Daniel of,</l>
						<l>Zegghende: als de laesten tijt werdt vul,</l>
						<l>Vele die daer gheslapen hebben int ghemul,</l>
						<l>Van die werdt gheheel de doot verdreven. </l>
					</sp>
					<sp who="#gods-gheestigh-verstaercken">
						<speaker>Gods gheestigh verstaercken.</speaker>
						<l>Esayas heift dit woordt op gheheven:</l>
						<l>Zy zullen leven, u dooden perfect;</l>
						<l>Ghy die onder de aerde light, ontwect;</l>
						<l>Och doode, willet groen velt anmaercken. </l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Ic moet verblyen, och Gods Gheestigh Verstaercken,</l>
						<l>Ghy zijt, die den mensche dus troost inspireirt.</l>
					</sp>
					<sp who="#troost-der-schriftueren">
						<speaker>Troost der schriftueren.</speaker>
						<l>Maer duer hope zijt ghy daertoe ghestyleirt,</l>
						<l>Want al es hy dus wel in woorden gloedigh, </l>
						<l>Dit leven langh blijft hy wanckelmoedigh,</l>
						<l>Die Gods gheest vorspoedigh heift, want de daghen</l>
						<l>Zijns vleeschs moet hy pyne en rauwe draghen. </l>
						<l>Noch es Paulus ghewaghen: wy, die deze vrucht </l>
						<l/>
						<l>Des gheests ontfaen hebben, zijn noch beducht</l>
						<l>En wachten verlossijnghe onzer lichamen,</l>
						<l>Want alle creatueren verzuchten tzamen;</l>
						<l>Ia dat meer es, de gheest, tot God vliende,</l>
						<l>Bidt voor onze crancheyt, zeer ontziende; </l>
						<l>Dus zijn wy zaligh in hope bekent,</l>
						<l>Maer noch niet in hope diemen ziet prezent,</l>
						<l>Want de kindsheyt daer wy naer zijn verlanghelic, </l>
						<l>Die es onzienelic en onverganghelic. </l>
						<l>Dus moet God ons ooghen ende ooren erwaercken,</l>
						<l>Op dat wijt moghen hooren ende maerrken,</l>
						<l>Wat God zynen liefhebbers heift bereedt. </l>
						<l>Dus staet liefde op hope; dit es tbescheedt,</l>
						<l>Dat ons zeer breedt moet commen wt hopen. </l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Maer ic biddu wilt ons dan ontcnopen:</l>
						<l>Of de creatuere vry zal werden</l>
						<l>Van tverganghelic wezen, daer zou met scherden</l>
						<l>Inne terdt; willet ons claerlic lezen. </l>
					</sp>
					<sp who="#fraey-figuracye">
						<speaker>Fraey figuracye.</speaker>
						<l>An Christus werdt dat claerlic bewezen,</l>
						<l>Die daer omme vander doot es verrezen. </l>
					</sp>
					<stage>Hier werdt Christus levende inden schoot van Levende Hope.</stage>
					<sp who="#levende-hope">
						<speaker>Levende hope.</speaker>
						<l>Och Crancke Mensche, wilt nu verqwicken</l>
						<l>Ende wt wassen clouck in allen sticken</l>
						<l>An dien, die daer es thooft, Christi verheven,</l>
						<l>Ende duer de doot ghegaen es int leven;</l>
						<l>Hy heift u ghegheven troost beqwame. </l>
						<l>Ghy die ghenaemt zijt zynen lichame,</l>
						<l>Mooght wel leven melodyeuzelic. </l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Och Levende Hope victoryeuzelic, </l>
						<l>Tot u om mijns staervens troost willic keeren.</l>
						<l>Ghebenedijt zy God, die vader ons heeren,</l>
						<l>Die ons tot vermeeren wederbaert wt noodt</l>
						<l>Duer Christus verryzenesse vander doot,</l>
						<l>Want God ons bloot duer u trect in effecte,</l>
						<l>Tot een onverwelckerde, onbevlecte </l>
						<l>En eeuwyghe aervenesse zonder verganc. </l>
					</sp>
					<sp who="#levende-hope">
						<speaker>Levende hope.</speaker>
						<l>Wilt ghy daer in wezen, och Mensche Cranc,</l>
						<l>Hanght duer my, Hope, an dezen vromen,</l>
						<l>Die de doot huer maght heift benomen</l>
						<l>En tonverganghelic wezen int licht broght. </l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Of ghy ontladen al tghewight moght</l>
						<l>Daer mynen moet mede es verladen, </l>
						<l>Hoe magh ic ghevolghen Christus paden?</l>
						<l>Gheenssins; dies therte altijts met beven hoopt,</l>
						<l>Want dien wegh es smal die totten leven loopt,</l>
						<l>Zoo datter naer zullen veil worstelens maken</l>
						<l>Ende zy en zullender niet in gheraken;</l>
						<l>Dits zwaer om smaken onzer natuere. </l>
					</sp>
					<sp who="#troost-der-schriftueren">
						<speaker>Troost der schriftueren.</speaker>
						<l>Maer zy en cloppen niet an de duere</l>
						<l>Dwelc Christus es, die elc wilt gherieven,</l>
						<l>Maer clemmen daer anders naer als dieven. </l>
						<l>Dit doet huer moeyte voor niet beclyven,</l>
						<l>Want zy int hooft Christo niet en blyven,</l>
						<l>Waer an tgheheel lichaem der ghemeenten hanght </l>
						<l>Ende hulpe van elc anderen ontfanght, </l>
						<l>Maer deze gaen elc zijn eyghen weghen</l>
						<l>Ende staen Christum met huer waercken teghen</l>
						<l>In eyghen wtghecoren gheestelicheyt, </l>
						<l>Meenende dat daer zaligheyt in leyt</l>
						<l>Dat zy an tvleesch gheenen cost en waghen</l>
						<l>Tot zijnder nootdurst, of in huer draghen</l>
						<l>Aldus of alzoo gaen sectigh ghecleedt: </l>
						<l>Blende leeders, daer de blende duer wert verleedt,</l>
						<l>De welcke zoo tzamen in den put gherocht zijn. </l>
						<l>In tijts moghen zy nochtans tot God bedocht zijn,</l>
						<l>Die niet en wilt dat iemant blyve verloren. </l>
					</sp>
					<sp who="#levende-hope">
						<speaker>Levende hope.</speaker>
						<l>Tot Tymotheum zeght Paulus daer voren:</l>
						<l>Als de vrome lyden wy vervolghijnghe en spot,</l>
						<l>Want wy hopen op den levenden God,</l>
						<l>Die daer, zo wy ons ghetroosten des,</l>
						<l>De zalighmakere alder menschen es,</l>
						<l>Zonderlijnghe expres den gheloovyghen teeren. </l>
					</sp>
					<sp who="#troost-der-schriftueren">
						<speaker>Troost der schriftueren.</speaker>
						<l>Ia al waren zy boos en zy weder keeren; </l>
						<l>Den Romeynen gheift Paulus de vercoenijnghe:</l>
						<l>Hoe dat Christus niet alleene en es de verzoenijnghe,</l>
						<l>Noch vuldoenijnghe onzer zonden alleene,</l>
						<l>Maer ooc voor de gheheele waerelt ghemeene,</l>
						<l>Op dat zy reene tleven in hem betrapen,</l>
						<l>Die deerste verwect es onder die daer slapen; </l>
						<l>Want hy, ons hooft, es de doot ghepasseirt</l>
						<l>Ende int eeuwigh leven voor ons triumpheirt.</l>
						<l>Neimt hier wt moet, o ghy staervende flauwe. </l>
					</sp>
					<sp who="#gods-gheestigh-verstaercken">
						<speaker>Gods gheestigh verstaercken.</speaker>
						<l>Al es de poorte des levens nauwe,</l>
						<l>Wy hebber thooft duere, dus niet en verschiett. </l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Ic bidde u lien dat ghy my dat bediett, </l>
						<l>Hoe ghy dat schriftuerlic mooght vertooghen.</l>
					</sp>
					<sp who="#troost-der-schriftueren">
						<speaker>Troost der schriftueren.</speaker>
						<l>Paulus, de Apostele, can dit verhooghen,</l>
						<l>Want hy als wtvercoren dat claer ghelooft,</l>
						<l>Dat Christus van alle menschen es thooft. </l>
						<l>Voort totten Ephesen spreict hy noch daer van:</l>
						<l>Christus es thooft van een yghelic man; </l>
						<l>Wy, leden zijns lichaems, zijn, wy tghemeente,</l>
						<l>Van zynen vleessche en van zynen ghebeente,</l>
						<l>Die zonder vercleente bemindt en beraedt,</l>
						<l>Want wie heift oyt zijn eyghen vleesch ghehaett? </l>
						<l>Voort es hy ooc zijns lichaems behoedere </l>
						<l>Ende schaemt hem niet te heeten ons broedere; </l>
						<l>Hy es ooc des vleeschs ende bloets onmaghtigh,</l>
						<l>Ghelijc zyne broeders, gheworden deelachtigh</l>
						<l>En heift hem zelven crachtigh ter doot verneirt;</l>
						<l>Want ghelijc hy in allen was ghetenteirt,</l>
						<l>Alzoo can hy de ghene troost gheven</l>
						<l>Die ghetenteirt werden in huer leven. </l>
						<l>Dit brijnght ons verheven levende hope groot,</l>
						<l>Dat wy ons hooft gheheel hebben duer de doot,</l>
						<l>Want daer de mensche thooft crijght duere,</l>
						<l>Daer volghen de leden wel ter kuere; </l>
						<l>Dus ghelijc wy stuere al in Adam staerven,</l>
						<l>Zullen wy alle tleven in Christum verwaerven.</l>
						<l>Die eersterlijnc, Christus, ons hooft, gaet voren;</l>
						<l>Daer naer alle die Christum toebehoren </l>
						<l/>
						<l>Ende naer dezen dende of de reste, </l>
						<l>Die hy al verwecken zal int leste,</l>
						<l>Want hy sprac: verwondert u niet der gaven mijn,</l>
						<l>De tijt comt, dat de doode in de graven zijn</l>
						<l>Mijn stemme zullen levende maercken. </l>
						<stage>☞ Hier verryzen de dooden.</stage>
						<l>Deis gaven daer of ghetughen int verstaercken,</l>
						<l>Te wetene alvoren veil helygher lichamen,</l>
						<l>Die naer Christus verryzenesse camen</l>
						<l>Te Ierusalem in die helyghe stadt</l>
						<l>Ende vertooghden hem daer veil menschen plat; </l>
						<l>Want de steenen graven zijn open gheschuert.</l>
					</sp>
					<sp who="#levende-hope">
						<speaker>Levende hope.</speaker>
						<l>Alzoo dat hemlieden es ghebuert,</l>
						<l>Zalt ons allen gheschien inden dagh des oordeels;</l>
						<l>Want Paulus gheift ons dus veil meer voordeels</l>
						<l>Om dat te ghelooven, naer tghelaten</l>
						<l>Dat hy voor de Roomsche potestaten</l>
						<l>Of ieghen Tertullo, den procureur der Ioden,</l>
						<l>De hope der verryzenesse der doden</l>
						<l>Vryelic beleden heift noch slechtere:</l>
						<l>Bee der gherechtere ende ongherechtere. </l>
						<l>Als vroom vechtere hy tot Tymotheum schrijft:</l>
						<l>Al eyst dat de mensche ongheloovigh blijft,</l>
						<l>Christus blijft ghetrauwe, wilt dit wel smaken;</l>
						<l>Thooft en magh zijn leden niet verzaken, </l>
						<l>Die om tzaligh maken des zondaers es commen. </l>
					</sp>
					<sp who="#gods-gheestigh-verstaercken">
						<speaker>Gods gheestigh verstaercken.</speaker>
						<l>Ooc hoortmen hem den troost der heydenen nommen, </l>
						<l>Daer of men zeght naer Esayas vertellen:</l>
						<l>Wy hebben een compact ghemaect met der hellen</l>
						<l>Ende metter doot, duer een valsche vorme;</l>
						<l>Zo zal den windt, duer haghel en storme</l>
						<l/>
						<l>U valsch toeverlaet wegh werden versteken, </l>
						<l>Want God en wilt zijn lof niet laten spreken</l>
						<l>Totten beilden, wilt dit wel voort staercken; </l>
						<l>Dus wilt alleene leeren op dwoort maercken</l>
						<l>Ende met accoort waercken op den gront steen doch,</l>
						<l>Die groote belofte gheift zonder bedroch,</l>
						<l>Wiens cracht duer hope magh niet faelgieren. </l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Maer ic biddu wilt ons allegieren,</l>
						<l>Want een dijngh my den moet houdt onder voet: </l>
						<l>Dats dat Paulus zeght over vleesch en bloet</l>
						<l>Trijcke Gods niet bezitten en moghen. </l>
					</sp>
					<sp who="#fraey-figuracye">
						<speaker>Fraey figuracye.</speaker>
						<l>Dats, dat zy daertoe noch niet en doghen; </l>
						<l>Ghelijc tghezaeyt cooren es van gheender waerden</l>
						<l>Ter wylen dat verrot in der aerden</l>
						<l>Of groen es, om alzoo int schuere te halen,</l>
						<l>Maer moet ander figuere nemen zonder dralen,</l>
						<l>Ten principalen stroo, haren, graen en cnopen; </l>
						<l>Alzoo ooc wy die in den heere hopen,</l>
						<l>Zullen, zoo een graen brijnght veil vulle haren,</l>
						<l>Die cracht meerdren, ghelijc armeyen vergaren,</l>
						<l>Vleghels nemende en zo duer den dau terden,</l>
						<l>Want wy zullen loopen ende niet flau werden. </l>
						<l>Dus als tvleesch en bloet van gheen onspoet zweeten, </l>
						<l>Zoo en zullen wy niet meer vleesch en bloet heeten,</l>
						<l>Want die inden levenden bouck staen gheprent</l>
						<l>Hebben eenen name die niemant en kent,</l>
						<l>Noch zy ooc, tot dat zy commen in Gods rijcke. </l>
					</sp>
					<sp who="#troost-der-schriftueren">
						<speaker>Troost der schriftueren.</speaker>
						<l>Wy en zullen niet alle vallen in slijcke,</l>
						<l>Want wy die noch levende zijn, alzo haest</l>
						<l>Alsmen voor elc de laeste trompette blaest,</l>
						<l>Zullen verwandelt werden, zonder veil respijts,</l>
						<l>Zeght Paulus, binnen eenen ooghenblick tijts.</l>
						<l>Ooc zullen de doode duer dat virtuut leven,</l>
						<l>Want de bazune zal een gheluut gheven</l>
						<l>En de doode zullen opstaen, zonder spot. </l>
						<l>Dus al eyst dat tuutwendigh lichaem verrot,</l>
						<l>Ten vergaet niet, naer Paulus oorconden,</l>
						<l>Dat staervelic woordt vanden leven verslonden,</l>
						<l>Ende werdt alzoo een nieuwe creatuere. </l>
						<stage>Figuere.☞ Hier tooghtmen Christum ten hemel varende.</stage>
						<l>Menscheliche Crancheyt, ziet hier de figuere </l>
						<l>An, ons hooft Christus, die voor den volcke</l>
						<l>Op ghenomen es met eender wolcke </l>
						<l>Ende heift hem ghezet ter rechter handt</l>
						<l>Der maiesteyt Gods, in dat opperste landt,</l>
						<l>Zoo dat gheen overheyt of principaten,</l>
						<l>Noch voorschip, noch thronen te boven en gaet hem, </l>
						<l>Want het es al duer hem gheschepen</l>
						<l>Ende al te gader in hem begrepen,</l>
						<l>Dat in hemel, aerde es voor alle menschen. </l>
					</sp>
					<sp who="#gods-gheestigh-verstaercken">
						<speaker>Gods gheestigh verstaercken.</speaker>
						<l>Wy en connen gheenen wegh ghewenschen</l>
						<l>Tot God rumere, want des padts blootheyt</l>
						<l>Ghemaerct, en donsprekelicke grootheyt</l>
						<l>Ons hoofts, dwelc ons heift gheopent tvelt, </l>
						<l>Ghemaerct dat ons schriftuere met hem telt</l>
						<l/>
						<l>Ende zeght, int hemelsche wezen beloken, </l>
						<l>Hat hy ons den middel thuun heift ghebroken</l>
						<l>Ende wt gheworpen de heerschappye</l>
						<l>Des vyants, onzer weder partye,</l>
						<l>Want wy tot God in dezer leere aerven. </l>
						<l>Zaligh zijn de doode die in den heer staerven, </l>
						<l>Tzy heden of morghen, want vry zonder zorghen</l>
						<l>Werdt huer leven in Christo met God verborghen, </l>
						<l>Want Christus es huer leven en staerven ghewin. </l>
						<l>Dies men duer de doot moet ten leven in</l>
						<l>Ende wie doot es, es der zonden ghestorven,</l>
						<l>Want wt die eerst huer maght heift verworven. </l>
						<l>Ooc: wie doot es, wt dwoort van Paulus monde,</l>
						<l>Die es gherechtvaerdight vanden zonden</l>
						<l>Tot allen stonde, van qwade temptacye. </l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Maer men moet hem stellen in state van gracye,</l>
						<l>Anders waer hoops fundacye cranc toeverlaet. </l>
					</sp>
					<sp who="#troost-der-schriftueren">
						<speaker>Troost der schriftueren.</speaker>
						<l>Tes de rechte gracye Gods daer ghy in staet,</l>
						<l>Want ghy wacht de openbarijnghe ons heeren,</l>
						<l>Welcke hope u, naer Paulus leeren,</l>
						<l>Alleene zal bevestyghen totten hende. </l>
					</sp>
					<sp who="#levende-hope">
						<speaker>Levende hope.</speaker>
						<l>Och, Menschelicke Crancheyt, vul der allende,</l>
						<l>Anhoort den goeden roup uwer hopijnghe, </l>
						<l>Daer of ic u ooc wille doen ontcnopijnghe, </l>
						<l>Welc daer es die heerlicke aervenesse</l>
						<l>Die ons comt duer Christus verstaervenesse,</l>
						<l>Midts der onmatyghe staercke cracht</l>
						<l>Welcke God in Christo an ons heift ghewracht,</l>
						<l>Als hy hem op vander doot ghewect heift,</l>
						<l>Waer duer ons hope, die in hem strect, leift,</l>
						<l>Ende es ter rechter handt Gods ghezeten.</l>
						<l>Voort eyst al onder zijn voeten ghesmeten. </l>
						<l>Dies moghen wy duer zulcx victorye zijnghen. </l>
					</sp>
					<sp who="#gods-gheestigh-verstaercken">
						<speaker>Gods gheestigh verstaercken.</speaker>
						<l>Hy heift hem ooc ghezett voor alle dijnghen</l>
						<l>Tot een hooft der ghemeenten, welc daer es</l>
						<l>Zijn lichaem, zoo Paulus bewijst expres,</l>
						<l>Ende de volheyt diens, daer zy an es ghehult,</l>
						<l>Dats God, diet al in allen vervult,</l>
						<l>Want dat hooft es trauwen an tlichaem gheheelt. </l>
						<l>Of meent ghy dat Christus in sticx es ghedeelt, </l>
						<l>Of dat hy eenigh cranc let achter zal laten?</l>
						<l>Al zitt hy hooghe boven alle staten-</l>
						<l>Wilt vaten- zynen lust es met waerden fijn</l>
						<l>Totten helyghen die hier op daerde zijn </l>
						<l>En hy zal ooc weder omme tot ons keeren.</l>
					</sp>
					<sp who="#fraey-figuracye">
						<speaker>Fraey figuracye.</speaker>
						<l>Men doet den behouvenden leden meest eeren</l>
						<l>Ende wy verchierenze ooc alder meest</l>
						<l>Die ons qwalic staen, want natuere eest</l>
						<l>Daertoe ende vreest; dit es principael. </l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Maer of wy duer watere, vier, zwaert of regael </l>
						<l>Of anders zonder priester staerven, vol zonden?</l>
					</sp>
					<sp who="#troost-der-schriftueren">
						<speaker>Troost der schriftueren.</speaker>
						<l>Zoo es Christus ons priester teeuwyghen stonden</l>
						<l>Ende ooc ons middelaer en vooren sprekere,</l>
						<l>Die ons vonnessen zal; dies zijn wy zekere, </l>
						<l>Dat wy onzen troost niet en moghen verliezen</l>
						<l/>
						<l>En willen voor hem gheenen advocaet kiesen.</l>
						<l>Want wy totten Hebrein zeer plucht lezen: </l>
						<l>Een staercken troost hebben, dier toe ghevlucht wezen</l>
						<l>Om te houden an die voorghezette hope,</l>
						<l>Die ons anghebonden es met Gods eedts cnope</l>
						<l>Als een vasten hancker des hoops onzer zielen,</l>
						<l>Zoo dat onmoghelic ware dat wy vielen,</l>
						<l>Want duer die hope, naer dezer spraken</l>
						<l>Die dapostel zeyt, wy God ghenaken,</l>
						<l>Duer Iesum die ons hopent den wegh,</l>
						<l>Een priester naer die wyze Melchicedech, </l>
						<l>Zoo ghy hier zien zult, u ooghen opslaende.</l>
					</sp>
					<stage>Figuere. ☞ Hier steentmen Stephanum ziende in den hemel, ende Christum
						staende ter rechter handt Gods.</stage>
					<sp who="#stephanus-zeght">
						<speaker>Stephanus zeght.</speaker>
						<l>Ic zie den hemel open en Christum staende</l>
						<l>Ter rechter handt Gods; ziet waer hy staet, ziet.</l>
						<l>Och heere, en rekent hem deze mesdaet niet, </l>
						<l>Want zy in onwetentheyt zijn onbevreest;</l>
						<l>Heere Iesu Christe, ontfanght doch mynen gheest. </l>
					</sp>
					<sp who="#gods-gheestigh-verstaercken">
						<speaker>Gods gheestigh verstaercken.</speaker>
						<l>Nu es u, o staervelicke creatuere,</l>
						<l>Ghetooght oorconde, schriftuere, figuere, </l>
						<l>Dat Christus, dijn hooft, u een wegh zeer breedt</l>
						<l>Totten leven duer helle en doot heift bereedt;</l>
						<l>Ooc duer zonde ende vermaledydijnghe,</l>
						<l>Naer Paulus ad Galathas belydijnghe,</l>
						<l>Als hy voor ons es vermaledijt gheweist</l>
						<l>Hanghende an thoudt des crucen, want men leist:</l>
						<l>Wie an een houdt hanght, es vermaledijt by God, </l>
						<l>Zeght ons die tweede wet, zonder eenigh spot. </l>
						<l>Dus es ooc die vermaledydijnghe huer ganghen, </l>
						<l>Want hy heift ooc an een houdt ghehanghen.</l>
						<l>Gheen meerder troost teghen sdoots afgryzijnghe</l>
						<l>Dan ons comt duer Christum, ons hoofts, verryzijnghe. </l>
						<l>Ooc hebben wy ghezeyt, ghetooght en ghelooft, </l>
						<l>Hoe dat de zelve Christus, onzer alder hooft,</l>
						<l>Vander doot verwect zijnde niet meer en staerft,</l>
						<l>Maer in dat eeuwigh leven es gheaerft </l>
						<l>Ende ooc ter rechter handt Gods es int hooghe.</l>
					</sp>
					<sp who="#troost-der-schriftueren">
						<speaker>Troost der schriftueren.</speaker>
						<l>En by dezen onzen laesten tooghe</l>
						<l>Van Stephano hebben wy schoon verclaert,</l>
						<l>Dat die gheest niet wt tkaersten lichaem en vaert,</l>
						<l>Maer hy wert int hooft Christi vast ghearresteirt, </l>
						<l>Daer hy, zo Stephanus bewees, arryveirt,</l>
						<l>Zoo troost der schrift moet ghetuugh gheven des. </l>
					</sp>
					<sp who="#gods-gheestigh-verstaercken">
						<speaker>Gods gheestigh verstaercken.</speaker>
						<l>Tes waer, al datter af gheschreven es,</l>
						<l>Zeght Paulus, alzoodanigh labueren</l>
						<l>Es ghedaen om dat wy duer troost der schriftueren</l>
						<l>Hope zouden hebben, naer u propoost, </l>
						<l>Dwelc es den mensche staervende meesten troost,</l>
						<l>Ende moet hanghen tstaervelic lichaem an, </l>
						<l>Dwelc Gods wet niet gheoorzaem zijn en can.</l>
						<l>En ten vermaghs ooc niet, want der wets heesch</l>
						<l>Es liefde tot God ende naersten, daer tvleesch</l>
						<l>Hem nie toeghevoughen can, met gheenen lede, </l>
						<l>Want de creatuere der ydelhede</l>
						<l>Onderworpen es, teghen hueren wille, </l>
						<l>Van God daer hy voren moet zwyghen stille,</l>
						<l>Dieze dus onderworpen heift en verneirt,</l>
						<l>Ende alleene op hope ghefondeirt; </l>
						<l>Welcke hope wy by Petrus rade</l>
						<l>Ghevest hebben in de bloote ghenade,</l>
						<l>Die ons duer dat hooft Christi nederwaert</l>
						<l>Ghevloeyt commen zal, als hy hem openbaert; </l>
						<l>Welcke ghenade wy onvervaert groot maercken, </l>
						<l>Want zy gaet te boven alle Gods waercken, </l>
						<l>Die de doode levende maect ende hier by</l>
						<l>Ooc roupt tghene dat niet en es, dat zy, </l>
						<l>Duer de verryzenesse Christi, ons hoofts.</l>
					</sp>
					<sp who="#fraey-figuracye">
						<speaker>Fraey figuracye.</speaker>
						<l>Abraham, die hertoghe des gheloofs,</l>
						<l>Heift hem ooc ghevestight op dezen gront,</l>
						<l>Want zijn gheloove op de hope stont,</l>
						<l>Ia, op hope daer niet te hopen en was; </l>
						<l>Alzoo doen wy ooc hier in dit cas,</l>
						<l>Want wy beminnen God, zeght Petrus, wien</l>
						<l>Wy nochtans noyt en hebben ghezien. </l>
						<l>Zoo Paulus wt Esayam doet ghewagh:</l>
						<l>Dat noyt oore en hoorde, noch noyt ooghe en zagh,</l>
						<l>Welc God zynen liefhebbers heift bereedt. </l>
						<l>Dus staet liefde op hope, dits tbescheedt, </l>
						<l>Alzo wy voor elc nu claer vertooghen.</l>
					</sp>
					<sp who="#menschelicke-crancheyt">
						<speaker>Menschelicke crancheyt.</speaker>
						<l>Hoe maghse dan Paulus zoo zeere verhooghen?</l>
					</sp>
					<sp who="#levende-hope">
						<speaker>Levende hope.</speaker>
						<l>Al dat ghehoopt es zal commen voor ooghen,</l>
						<l>Dan zal zijt lichtelic hopen en gheloven al; </l>
						<l>Dan werdet ooc dat zy gaen te boven zal</l>
						<l>Ende van dryen die daer zullen blyven,</l>
						<l>De alder meeste; maer om smoets verstyven </l>
						<l>Int staerven, es Paulus aldus labuerigh: </l>
						<l>Broeders en zijt om die daer slapen niet truerigh,</l>
						<l>Ghelijc de ghene die gheen secreten</l>
						<l>Van onzer hopijnghe niet en weten; </l>
						<l>Ende es wt de zelve hope levende</l>
						<l>Tot eenen eenyghen troost ons ghevende, </l>
						<l>Om daermede te troosten elcken int staerven.</l>
					</sp>
					<sp who="#gods-gheestigh-verstaercken">
						<speaker>Gods gheestigh verstaercken.</speaker>
						<l>Wy weten, Prince, niet anders te verwaerven, </l>
						<l>Dus willet onzer simpelheyt vergheven</l>
						<l>En neimt in dancke met uwen raedt verheven, </l>
						<l>Donze om een betere tot dezer huere; </l>
						<l>Ontfaet ionste voor conste, al eyst slicht duere. </l>
					</sp>
					<stage>Finis.</stage>
					<stage>
						<figure> </figure>
						<figure> </figure>
					</stage>
				</div>
			</div>
		</body>
	</text>
</TEI>
