<?xml version="1.0" encoding="utf-8"?>
<?xml-model href="https://raw.githubusercontent.com/dracor-org/dracor-schema/main/dracor.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xml:id="dut000247" xml:lang="dut">
    <teiHeader>
	<fileDesc>
		<titleStmt>
			<title type="main">Thienen</title>
			<author>
				<persName>
					<surname>De Fonteine</surname>
				</persName>
				<idno type="wikidata">Q85307486</idno>
			</author>
		</titleStmt>
		<publicationStmt>
			<publisher xml:id="dracor">DraCor</publisher>
			<idno type="URL">https://dracor.org</idno>
			<availability>
			  <licence>
			  <ab>CC0 1.0</ab>
			  <ref target="https://creativecommons.org/publicdomain/zero/1.0/">Licence</ref>
			  </licence>
			</availability>
		</publicationStmt>
		<sourceDesc>
			<bibl type="digitalSource">
				<name>DBNL</name>
				<idno type="URL"
					>https://www.dbnl.org/tekst/_gen001gent01_01/_gen001gent01_01_0023.php</idno>
				<title>B.H. Erné en L.M. van Dis (eds.), De Gentse Spelen van 1539, (two
					volumes). Martinus Nijhoff, The Hague 1982.</title>
				<availability status="free">
					<p>In the public domain.</p>
				</availability>
			</bibl>
			<bibl type="originalSource">
				<title>Spelen va zine by den XIX gecōfirmeirde Cameren van Rhetorijcken, binnen der Stede van Ghendt cōparerende, vertooght [...] op de questye, Welck de mesche steruen meesten troost es[...] 12 junij 1539 [...] . Ghendt : Joost Lambrecht, 1539. </title>
			</bibl>
		</sourceDesc>
	</fileDesc>
	<profileDesc>
		<particDesc>
			<listPerson>
				<person sex="MALE" xml:id="staervende-mensche">
					<persName>Staervende mensche</persName>
				</person>
				<person sex="UNKNOWN" xml:id="eerlicke-ionste">
					<persName>Eerlicke ionste</persName>
				</person>
				
				<person sex="MALE" xml:id="figuerlic-bewijs">
					<persName>Figuerlic bewijs</persName>
				</person>
				<person sex="UNKNOWN" xml:id="ionstigh-herte">
					<persName>Ionstigh herte</persName>
				</person>
				<person sex="UNKNOWN" xml:id="lieflic-begrijp">
					<persName>Lieflic begrijp</persName>
				</person>
				
				<person sex="MALE" xml:id="schijn-van-heligheyt">
					<persName>Schijn van heligheyt</persName>
				</person>
				<person sex="MALE" xml:id="schriftuerlic-zin">
					<persName>Schriftuerlic zin</persName>
				</person>
				<person sex="MALE" xml:id="ydel-voortstel">
					<persName>Ydel voortstel</persName>
				</person>
			</listPerson>
			</particDesc>
			<textClass>
				<keywords>
					<term type="genreTitle">Morality Play</term>
				</keywords>
			</textClass>
	</profileDesc>
    	<revisionDesc>
    		<listChange>
    			<change when="2024-09-17">(Lucas van der Deijl) convert from source</change>
    		</listChange>
    	</revisionDesc>
    </teiHeader>
	<standOff>
		<listEvent>
			<event type="print" when="1539">
				<desc/>
			</event>
			<event type="premiere" when="1539">
				<desc/>
			</event>
		</listEvent>
		<listRelation>
			<relation active="https://dracor.org/entity/" name="wikidata"
				passive="http://www.wikidata.org/entity/"/>
		</listRelation>
	</standOff>
    <text>
        <front />
        <body>
	<div type="act" n="1">
		<div type="scene" n="1">
			<head>Thienen.</head>
			<stage>Prologhe.In dit spel zijn acht personagen: Ionstigh herte, Lieflic
                        begrijp, Eerlicke ionste, Staervende mensche, Schijn van heligheyt, Ydel
                        voortstel, Schriftuerlic zin, Figuerlic bewijs.</stage>
			<sp who="#ionstigh-herte">
				<speaker>Ionstigh herte.</speaker>
				<l>Minlick in sayzoene</l>
				<l>Thertekin my verfraeyt, </l>
				<l>De veldekins staen groene</l>
				<l>Met blomkins bezaeyt;</l>
				<l>Hoe zoudic ghetrueren,</l>
				<l>Van herten zijn verdraeyt?</l>
				<l>Vliedt wegh alle rancueren,</l>
				<l>Wel ben ic ghepaeyt! </l>
				<l>Die zuver claer fonteyne,</l>
				<l>Dat lovelic graen,</l>
				<l>Vloeyt hier inden pleyne</l>
				<l>Met aderkins ontdaen; </l>
				<l>Schoon sprijnghen haer conduten,</l>
				<l>Lof moet zijs ontfaen; </l>
				<l>Danst nu wter muten </l>
				<l>Die wilt solaes angaen.</l>
				<l>Dedel Ghendtsche maeght </l>
				<l>In eeren verre vernaemt,</l>
				<l>Die my wel behaeght,</l>
				<l>Heift nu een feeste gheraemt; </l>
				<l>Eere reyn met liefden </l>
				<l>Zendic haer ongheschent,</l>
				<l>Haer lof zy ghaerne briefden, </l>
				<l>Zoo zijnze verzaemt. </l>
				<l />
				<l>Hoort, hoort aerdyghe Rhetorizienen</l>
				<l>Der fonteynen van Thienen, ghenough bekent, </l>
				<l>Trect rasschelic, hoort mijn vercombienen,</l>
				<l>Schaerpt u engienen, by der maeght van Ghendt; </l>
				<l>Verchiert haer feeste groot en excellent,</l>
				<l>Tooght haer, zoo Rhetorica u bevel doet,</l>
				<l>Wt goeder ionsten, met consten ongheschent,</l>
				<l>Schriftuerlic, figuerlic in een spel doet, </l>
				<l>Zeght claerlic, openbaerlic en niet el doet: </l>
				<l>Welc den mensche staervende meesten troost es;</l>
				<l>Tooght hem dat natuerlic en wel begloost es. </l>
				<l>Maer eerst en voor al, stelt u ter prologhen: </l>
				<l>Een dueghdelicke zaeck es goet om vertooghen. </l>
			</sp>
			<sp who="#lieflic-begrijp">
				<speaker>Lieflic begrijp.</speaker>
				<l>De vader almaghtigh,</l>
			</sp>
			<sp who="#eerlicke-ionste">
				<speaker>Eerlicke ionste.</speaker>
				<l>De zone zeer wijs,</l>
			</sp>
			<sp who="#lieflic-begrijp">
				<speaker>Lief.</speaker>
				<l>De helighe gheest zachtigh,</l>
			</sp>
			<sp who="#eerlicke-ionste">
				<speaker>Eerl.</speaker>
				<l>Deeuwigh paradijs,</l>
				<l>Dry persoonen maer een God alleene;</l>
			</sp>
			<sp who="#lieflic-begrijp">
				<speaker>Lief.</speaker>
				<l>Even crachtigh</l>
			</sp>
			<sp who="#eerlicke-ionste">
				<speaker>Eerl.</speaker>
				<l>In alle zijn bewijs, </l>
			</sp>
			<sp who="#lieflic-begrijp">
				<speaker>Lief.</speaker>
				<l>Wien verdachtigh</l>
			</sp>
			<sp who="#eerlicke-ionste">
				<speaker>Eerl.</speaker>
				<l>Lof, eere en prijs</l>
				<l>Werdt toegheschreven, behoede int ghemeene</l>
				<l>Onzen Keyzere met der maeght reene</l>
				<l>Van Ghendt, ghevende in voorspoede goet</l>
				<l>Metten edelen Bourgoenschen bloede zoet. </l>
			</sp>
			<sp who="#lieflic-begrijp">
				<speaker>Lief.</speaker>
				<l>Eerst om een verzoetzele</l>
			</sp>
			<sp who="#eerlicke-ionste">
				<speaker>Eerl.</speaker>
				<l>En om een accoort</l>
			</sp>
			<sp who="#lieflic-begrijp">
				<speaker>Lief.</speaker>
				<l>Naer ons bevroetzele,</l>
			</sp>
			<sp who="#eerlicke-ionste">
				<speaker>Eerl.</speaker>
				<l>Alzoot behoort,</l>
				<l>Slecht, simpelic naer ons ordonneren, </l>
			</sp>
			<sp who="#lieflic-begrijp">
				<speaker>Lief.</speaker>
				<l>Bieden wy groetzele, </l>
			</sp>
			<sp who="#eerlicke-ionste">
				<speaker>Eerl.</speaker>
				<l>Saluut en confoort;</l>
			</sp>
			<sp who="#lieflic-begrijp">
				<speaker>Lief.</speaker>
				<l>In Gods behoetzele</l>
			</sp>
			<sp who="#eerlicke-ionste">
				<speaker>Eerl.</speaker>
				<l>Bevelende voort </l>
			</sp>
			<sp who="#lieflic-begrijp">
				<speaker>Lieflic begrijp.</speaker>
				<l>Allen die de stadt in dueghden regeren,</l>
				<l>En die goetwilligh hier compareren</l>
				<l>Oft dezer feesten als goetionstigh blyven,</l>
				<l>Waer zy hem gheclaerct oft onconstigh schryven. </l>
			</sp>
			<sp who="#eerlicke-ionste">
				<speaker>Eerl.</speaker>
				<l>God wil ooc bewaren</l>
			</sp>
			<sp who="#lieflic-begrijp">
				<speaker>Lief.</speaker>
				<l>By zijnder gracyen</l>
			</sp>
			<sp who="#eerlicke-ionste">
				<speaker>Eerl.</speaker>
				<l>En in dueghden ghesparen</l>
			</sp>
			<sp who="#lieflic-begrijp">
				<speaker>Lief.</speaker>
				<l>De dry nacyen</l>
				<l>Dezer stadt, balliu, ooc schepenen en raedt; </l>
			</sp>
			<sp who="#eerlicke-ionste">
				<speaker>Eerl.</speaker>
				<l>En die hem hier paren</l>
			</sp>
			<sp who="#lieflic-begrijp">
				<speaker>Lief.</speaker>
				<l>Te dezer spacyen</l>
			</sp>
			<sp who="#eerlicke-ionste">
				<speaker>Eerl.</speaker>
				<l>Haer conste te baren</l>
			</sp>
			<sp who="#lieflic-begrijp">
				<speaker>Lief.</speaker>
				<l>Wt recreacyen,</l>
			</sp>
			<sp who="#eerlicke-ionste">
				<speaker>Eerlicke ionste.</speaker>
				<l>Deis groeten wy broederlic met minlicker daet. </l>
				<l>En boven dandere elc princelic zaet</l>
				<l>Van steden, dorpen of rapassen met,</l>
				<l>Die God in dueghden laet groyen en wassen net. </l>
			</sp>
			<sp who="#lieflic-begrijp">
				<speaker>Lief.</speaker>
				<l>Notable heeren</l>
			</sp>
			<sp who="#eerlicke-ionste">
				<speaker>Eerl.</speaker>
				<l>Der Ghendtscher warande,</l>
			</sp>
			<sp who="#lieflic-begrijp">
				<speaker>Lief.</speaker>
				<l>Die de wapenen eeren</l>
			</sp>
			<sp who="#eerlicke-ionste">
				<speaker>Eerl.</speaker>
				<l>Vanden zoeten lande</l>
				<l>Van Vlaenderen alst byder wapene blijct, </l>
			</sp>
			<sp who="#lieflic-begrijp">
				<speaker>Lief.</speaker>
				<l>Ons slecht voorts keeren</l>
			</sp>
			<sp who="#eerlicke-ionste">
				<speaker>Eerl.</speaker>
				<l>Neimt ten besten verstande,</l>
			</sp>
			<sp who="#lieflic-begrijp">
				<speaker>Lief.</speaker>
				<l>Peynst: conste te leeren</l>
			</sp>
			<sp who="#eerlicke-ionste">
				<speaker>Eerl.</speaker>
				<l>En es gheen schande</l>
			</sp>
			<sp who="#lieflic-begrijp">
				<speaker>Lief.</speaker>
				<l>En qwalicken esse by ons bedijct. </l>
				<l>Nochtans Ionstigh Herte dwelc ons niet en bezwijct,</l>
				<l>Brijnght ons tuwer feesten wt rechter minnen.</l>
				<l>Valter wat fauten, wilter niet naer pinnen;</l>
				<l>Hoort, ziet, zwijght, tspel gaen wy beghinnen. </l>
			</sp>
			<sp who="#staervende-mensche">
				<speaker>De staervende mensche.</speaker>
				<l>O wonderlic wezen en zeer meshaghelic,</l>
				<l>Beclaghelic en onverdraghelic,</l>
				<l>Der aermer menschelicker natueren! </l>
				<l>Ach Adam, hoe dorste ghijt zijn ghewaghelic, </l>
				<l>Dat ghy onversaghelic waert cnaghelic</l>
				<l>Den appel vul van bitteren humueren, </l>
				<l>Duer wiens amueren moet de doot bezueren </l>
				<l>Al dat hier oyt leven ontfanghen heift.</l>
				<l>O menschelick gheslaghte schoon van figueren,</l>
				<l>Ghy mueght wel trueren, dwelc tallen hueren</l>
				<l>Zonder controlueren int verstranghen leift, </l>
				<l>En dat u de doot aldus bevanghen heift, </l>
				<l>Want duer dat nydigh serpentigh becueren</l>
				<l>Eyst, dat ghy subiect der helscher slanghen leift,</l>
				<l>Die tuwaerts stekende altijts haer wanghen heift,</l>
				<l>Zouckende wienze zou mueghen bedaerven. </l>
				<l>Ach staerven, staerven, ghy zijt een zwaer aerven;</l>
				<l>O doot, ghy zijt elckerlijc even milt; </l>
				<l>Nochtans ghewilligh wil ic staerven,</l>
				<l>Nemende een vast gheloove voor mynen schilt. </l>
			</sp>
			<sp who="#schijn-van-heligheyt">
				<speaker>Schijn van heligheyt.</speaker>
				<l>Vriendt, hoe vaerdy?</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Alzo de heere wilt;</l>
				<l>Wat hy ordonneirt, dat moet ghedaen zijn.</l>
			</sp>
			<sp who="#ydel-voortstel">
				<speaker>Ydel voortstel.</speaker>
				<l>Staerfdy ooc willighlic?</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Tmoet eens bestaen zijn,</l>
				<l>Wy en hebben hier gheen blyvende plaetse; </l>
				<l>Elckerlijck heift zynen tijt en taetse, </l>
				<l>Niet wetende wanneer den slagh vallen magh.</l>
			</sp>
			<sp who="#schijn-van-heligheyt">
				<speaker>Schijn van heligheyt.</speaker>
				<l>En grouwelt u niet?</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Laet dat stallen, ach;</l>
				<l>Ic weet wel dat ic staerve datt noot es </l>
				<l>En dat dit leven een loop ter doot es;</l>
				<l>Douders zijn vooren, dat slae ic wel ga. </l>
			</sp>
			<sp who="#ydel-voortstel">
				<speaker>Ydel voortstel.</speaker>
				<l>Ghy zijt noch ionck.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Daer en vraegh ic niet na,</l>
				<l>Ben ic ionck of oudt, ten brijnght niets nevens by; </l>
				<l>Tstaerven es de poorte des eewigh levens vry,</l>
				<l>Die daer magh gheraken, alle vruecht hy verwaerft: </l>
				<l>Zaligh staerft hy die inden heere staerft; </l>
				<l>Dit maect mijn herte meest los van zorghen.</l>
			</sp>
			<sp who="#schijn-van-heligheyt">
				<speaker>Schijn van heligheyt.</speaker>
				<l>En of u de heere noch wilde borghen,</l>
				<l>U verlossende van dezen verzeere fijn, </l>
				<l>En zoudijs niet beghaeren?</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Hy es de heere mijn,</l>
				<l>Wat hem ghenaem es in zynen ooghen </l>
				<l>Dat zallic goetwillighlic ghedooghen,</l>
				<l>In hem alleene staet mijn betrauwen.</l>
			</sp>
			<sp who="#ydel-voortstel">
				<speaker>Ydel voortstel.</speaker>
				<l>Es dat u voornemen?</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Iaet, zonder flauwen; </l>
				<l>Want leif ic, staerf ic, dats zeker alzo,</l>
				<l>Ic ben des heeren altijts; dies ben ic vro, </l>
				<l>Zijnder goedertierigheyt ic my bevele.</l>
			</sp>
			<sp who="#ydel-voortstel">
				<speaker>Ydel voortstel.</speaker>
				<l>Dats wel ghedaen, maer te dezen spele</l>
				<l>Wildy u brijnghen ten hemelschen choore</l>
				<l>En vry zijn vanden helschen ghestoore,</l>
				<l>Zo anvaert ons oorden, tzal u baten; </l>
				<l>Doet u ter aerden bestellen zonder laten</l>
				<l>In ons heligh habijt, ghy en zult niet falen;</l>
				<l>God zelve zal u ontwyfelic halen</l>
				<l>In zijn rijcke met vroylicken bedryve. </l>
				<l>Ons oorden es van zulcken beclyve,</l>
				<l>Dat alle de ghuene die begraven werden</l>
				<l>Int heligh habijt, zullen verheven werden </l>
				<l>Int rijcke des hemels, dit wilt bedijncken.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Zulc gheluut en wilt my in dhooren niet clijncken,</l>
				<l>Tzoude my crijncken; laet dat blyven dan. </l>
			</sp>
			<sp who="#schijn-van-heligheyt">
				<speaker>Schijn van heligheyt.</speaker>
				<l>Ghy zoudt u ooc bedrooghen schryven, man. </l>
				<l>Maer wildy u zake wel ghereghelt hebben,</l>
				<l>Zekerlic vaste ende als bezeghelt hebben,</l>
				<l>Anvaert ons orden die veil heylygher es,</l>
				<l>Met der begravijnghen, die veil veylygher es, </l>
				<l>Van onzen zeer helyghen habyte;</l>
				<l>Ten staet my nemmermeer te verwyte </l>
				<l>Ghy en werdt verlost van allen gheweene. </l>
				<l>Ons oorden heift die gracye alleene.</l>
				<l>Volght mynen raedt, wildy wel bewaert zijn,</l>
				<l>Inden choor der ijnghelen zuldy gheschaert zijn;</l>
				<l>Hier op troost u, wildy zalighlic scheyen. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Ic zalt met Gode wel anders beleyen</l>
				<l>En verbeyen zijn groote ghenade. </l>
			</sp>
			<sp who="#ydel-voortstel">
				<speaker>Ydel voortstel.</speaker>
				<l>Laet dat varen, doet by mynen rade, </l>
				<l>Zonder schade crijghdijs lof en danck, prijs.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Zo zoudic temmeren op een cranc ijs,</l>
				<l>Nergherens ganc wijs; ooc zoudic dat doen? </l>
			</sp>
			<sp who="#schijn-van-heligheyt">
				<speaker>Schijn van heligheyt.</speaker>
				<l>En ghelooft hem niet, ghy en mueght niet bat doen </l>
				<l>Dan dat ghy u op mijn woorden fondeirt,</l>
				<l>Want die zijn waerachtigh.</l>
			</sp>
			<sp who="#ydel-voortstel">
				<speaker>Ydel voortstel.</speaker>
				<l>Ghy abuzeirt; </l>
				<l>Dat ic hem zegghe dat es warachtygher,</l>
				<l>Ons helyghe oorden es veil crachtygher</l>
				<l>Dan duwe es, en lates niet bedrieghen </l>
				<l>Met flatternye.</l>
			</sp>
			<sp who="#schijn-van-heligheyt">
				<speaker>Schijn van heligheyt.</speaker>
				<l>Laet vry dat vlieghen;</l>
				<l>In ons oorden en was noyt bedrieghere</l>
				<l>En zy es beter, ic en ben gheen lieghere,</l>
				<l>Dan duwe es, dat zoudic wel dorren prouven </l>
				<l>Met disputacyen.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Gaet henen schouven,</l>
				<l>Want ic en achte u woorden niet waert een sletere. </l>
				<l>Inden heere betrauwen es veil betere</l>
				<l>Dan inde princen, met corter verhaligheyt</l>
				<l>Inde zonen der menschen zonder zaligheyt. </l>
				<l>Gaet wegh, ic en zoucke gheen ydel supersticyen,</l>
				<l>Noch vicyen van qwaden suspicyen;</l>
				<l>Gaet, ic en magh u niet langher ghelusten. </l>
			</sp>
			<sp who="#ydel-voortstel">
				<speaker>Ydel voortstel.</speaker>
				<l>Stelt u te vreden vriendt, en wilt u rusten </l>
				<l>Op tghene dat ic u ghezeyt hebbe. </l>
			</sp>
			<sp who="#schijn-van-heligheyt">
				<speaker>Schijn van heligheyt.</speaker>
				<l>Gheloovet dat ic u vooren gheleyt hebbe,</l>
				<l>Of anders zuldy u zelven schenden. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Gaet van hier en leedt elders den blenden, </l>
				<l>Ghy en zult niet vinden dat ghy hier zouct;</l>
				<l>Gaet, of voor God werdy van my vervlouct.</l>
			</sp>
			<sp who="#ydel-voortstel">
				<speaker>Ydel voortstel.</speaker>
				<l>Thoyn, ic ga dryven!</l>
			</sp>
			<sp who="#schijn-van-heligheyt">
				<speaker>Schijn van heligheyt.</speaker>
				<l>Ic rume ooc tcrijt;</l>
				<l>Hier langhe te blyven waer cleyn proffijt. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Och alder zoetste Iesu ghebenedijt,</l>
				<l>Wien hemel en aerde en helle belijdt,</l>
				<l>Ghelooft zijt, dat ic de gasten ontledight ben</l>
				<l>En dat ic met u alleene bevredight ben; </l>
				<l>Haer ingheven zou my bedroghen hebben,</l>
				<l>Haer voortstellen zou my gheloghen hebben; </l>
				<l>Ic en wil op zulck waerck niet temmeren</l>
				<l>Noch mijn zinnekins daer met belemmeren,</l>
				<l>Maer ic wil my voughen metten bekenden;</l>
				<l>Mijn hertekin willic tuwaerts wenden,</l>
				<l>U hulpe anroupende op deis stonde</l>
				<l>Wt vierygher herten metten monde: </l>
				<l>God, vader almaghtigh, die gheschepen hebt</l>
				<l>Hemel en aerde duer u godlicke cracht,</l>
				<l>Ic gheloove in u diet al begrepen hebt</l>
				<l>En in Iesum Christum, u wterste maght,</l>
				<l>Uwen eenyghen zone hooghe gheacht,</l>
				<l>Ontfanghen vanden helyghen gheeste,</l>
				<l>Vander maeght Maria, ootmoedigh bedacht,</l>
				<l>Gheboren binnen swaerels foreeste; </l>
				<l>Bevrijdt my vanden helschen tempeeste,</l>
				<l>Altijts my staerckende in goede waercken</l>
				<l>By dordonnancye der helygher kaercken. </l>
				<l>Ic gheloove dat hy tonzer behauwenesse</l>
				<l>Ghepassijt gheweist es onder den richtere</l>
				<l>Pilato, tot elcx anschauwenesse;</l>
				<l>Ic gheloove dat hy, ons verlichtere, </l>
				<l>Ghecruust es gheweist, een beslichtere</l>
				<l>Des toorens die Adam hadde verworven </l>
				<l>Int prouven des appels, dootzondigh stichtere,</l>
				<l>Dies tmenschelic gheslachte was bedorven; </l>
				<l>Ic gheloove dat hy daer om es ghestorven,</l>
				<l>Afdwaeyende alle zondyghe waercken </l>
				<l>By dordonnancye der helygher kaercken.</l>
				<l>Ic gheloove dat hy begraven, ghedaelt es</l>
				<l>Ter hellen, ten derden daghe verrezen;</l>
				<l>Ic gheloove dat hy clemmende ghepaelt es </l>
				<l>Ten hemele duer zijn goddelic wezen,</l>
				<l>Zittende ter rechter handt midts dezen</l>
				<l>Van u, o God, hemelsche vadere,</l>
				<l>Van allen helyghen ghelooft, gheprezen;</l>
				<l>Ic gheloove dat hy, ons beradere, </l>
				<l>Oordeelen zal de menschen alle gadere,</l>
				<l>Levende, doode, leeke en claercken</l>
				<l>By dordonnancye der helygher kaercken.</l>
				<l>Prince, helyghe gheest goederthieren,</l>
				<l>In u staet mijn gheloove zeer vaste;</l>
				<l>In der helygher kaercken bestieren</l>
				<l>Comt mijn gheloove ten rechten maste; </l>
				<l>In de ghemeenschap der helyghen ic paste,</l>
				<l>In vergheffenesse der zonden puerlic,</l>
				<l>In deeuwigh leven, ons wterste raste,</l>
				<l>In verrizenesse des vleeschs ghebuerlic. </l>
				<l>O heere, es my de vyandt vervuerlic,</l>
				<l>Houdt my stantvastelic zonder haercken </l>
				<l>By dordonnancye der helygher kaercken. </l>
				<l>O zoetste Iesu, wilt my nu staercken</l>
				<l>In dit alder helighste Christen gheloove,</l>
				<l>Dat my de helsche vyandt niet en roove;</l>
				<l>Want hier met ghewapent willic my zaten</l>
				<l>Metten wapenen van charitaten</l>
				<l>Met hope te staerven als een kaersten mensche. </l>
				<l>Maer heere, zendt my te mynen wensche</l>
				<l>U helyghe Schriftuere, die my ter noot</l>
				<l>Met Figuerlic Bewijs nu voor mijn doot</l>
				<l>Als zalyghe helpers moghen by staen,</l>
				<l>Zo zallic van allen zonden vry gaen. </l>
				<l>O heere, anhoort mijn vieryghe bede,</l>
				<l>Onderzoucker der herten. </l>
			</sp>
			<sp who="#schriftuerlic-zin">
				<speaker>Schriftuerlic zin.</speaker>
				<l>Hier zy Gods vrede </l>
				<l>En met hem allen die hier vergaert zijn. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Wien hooric daer?</l>
			</sp>
			<sp who="#figuerlic-bewijs">
				<speaker>Figuerlic bewijs.</speaker>
				<l>En wilt niet bezwaert zijn,</l>
				<l>Tzijn twee vriendekins, zone vercoren,</l>
				<l>Die u ten trooste (wilt staercheyt oorboren) </l>
				<l>Hier commen bezoucken; twerdt u ghewin.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Hoe heetty vriendekins?</l>
			</sp>
			<sp who="#schriftuerlic-zin">
				<speaker>Schriftuerlic zin.</speaker>
				<l>Schriftuerlic Zin</l>
				<l>En Figuerlic Bewijs zijn onze namen,</l>
				<l>Die den staervende mensche naer tbetamen</l>
				<l>Solaes, troost en crachtigh confoort gheven,</l>
				<l>Als zy duer temptacye ghestoort beven, </l>
				<l>Vander waerelt, tvleesch en den duvel bevochten.</l>
				<l>Duer Gods gracye wy hier gherochten</l>
				<l>U tonderwyzene, daer op neimt gome. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Och hertelicke vriendekins, zijt willecome,</l>
				<l>Ws by zijns es my harde nootelick;</l>
				<l>Ic ben bedroghen by na zeer grootelick</l>
				<l>Van tween, zy brachten my in zwaer ghepijn. </l>
			</sp>
			<sp who="#figuerlic-bewijs">
				<speaker>Figuerlic bewijs.</speaker>
				<l>Wie zijnze gheweist?</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Heligh inden Schijn</l>
				<l>En Ydel Voortstel; elc my mellen wilde</l>
				<l>Dat ic staervende mynen troost stellen wilde</l>
				<l>In haer broederschepen, my daer toe ghevende</l>
				<l>Dat ic mijn begravijnghe noch levende</l>
				<l>In haer habyten wilde in tgoe legghen.</l>
				<l>Elc van hem beeden waude my toe zegghen </l>
				<l>Den hemel, maer tdocht my al qwaet zogh zijn. </l>
			</sp>
			<sp who="#schriftuerlic-zin">
				<speaker>Schriftuerlic zin.</speaker>
				<l>Ach zone, dat zoude een daerlick bedrogh zijn,</l>
				<l>En troost u op zulcke fantazyen niet,</l>
				<l>Maer stelt u campelic te stryen, ziet,</l>
				<l>In dezen cryte als een vroom campyoen. </l>
				<l>Anvaert den ‘staf’, zone, wildy wel doen,</l>
				<l>‘Des gheloofs’ en wapent u staerckelic </l>
				<l>Metter ‘wapenen’, ic raedt u claerckelic, </l>
				<l>‘Der charitaten’, zo en mueghdy niet duchten;</l>
				<l>In een vast betrauwen laet twyfel vluchten.</l>
				<l>Tleift al inden heere, des betraut my,</l>
				<l>En zal daer in staerven, niet en flaut vry, </l>
				<l>Dwelc duer een gheloove dat niet en manct</l>
				<l>In vierygher liefden en vast betrauwen hanght;</l>
				<l>Hier op fondeirt u, zone, twerdt u proffijt groot. </l>
			</sp>
			<sp who="#figuerlic-bewijs">
				<speaker>Figuerlic bewijs.</speaker>
				<l>Des menschen leven es eenen strijdt bloot</l>
				<l>Hier op der aerden; strijdt vry vromelic</l>
				<l>Met Christo, en betrout vulcomelic</l>
				<l>Inde barmhertigheyt Gods onhendigh, </l>
				<l>Die zynen eenyghen zone allendigh </l>
				<l>Voor allen menschen ter doot ghegheven heift.</l>
				<l>In hem alleene onzen troost becleven leift,</l>
				<l>En daer en es gheenen naem beqwamere</l>
				<l>Den hemelschen vadere (ic bens ramere) </l>
				<l>Waer duer de mensche magh behauwen werden.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Dats mijn gheloove.</l>
			</sp>
			<sp who="#schriftuerlic-zin">
				<speaker>Schriftuerlic zin.</speaker>
				<l>Wilt in betrauwen terden, </l>
				<l>Christus ghetrau en abandonneirt niet</l>
				<l>Die in hem betrauwen, maer preserveirt, ziet,</l>
				<l>Zijn betrauwers voor dlydelick dooghen al,</l>
				<l>Ghelijc den appele zijnder ooghen smal. </l>
				<l>Hier inne troost u, dit es de havene </l>
				<l>Van zekerheden, pijnt u te stavene</l>
				<l>Op dit onverbrekelic fondament;</l>
				<l>Den hemel werdt u zekerlic toe ghewent</l>
				<l>Alzo verre als ghy daer nae gheleift hebt</l>
				<l>En in Gods gheboden niet ghesneift hebt, </l>
				<l>Want wel leven reconcilyeirt ghemeynlic </l>
				<l>Gods ontfermhertigheyt; ic zeght certeynlic. </l>
			</sp>
			<sp who="#figuerlic-bewijs">
				<speaker>Figuerlic bewijs.</speaker>
				<l>Die een Christelic leven gheleyt heift</l>
				<l>En Gods ontfermhertigheyt alzo verbeyt heift, </l>
				<l>Magh wel troostelic staerven zonder waen.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Daer hebbic alle mijn maght toe ghedaen, </l>
				<l>Dat ic in alle mijn daghelicx handelen </l>
				<l>Naer Gods gheboden hebbe willen wandelen.</l>
				<l>Niet dat ic my metten Pharizein beroeme</l>
				<l>Oft dat ic my daer duere zaligh doeme,</l>
				<l>Want mijn waercken acht ic als verghistigh broot. </l>
			</sp>
			<sp who="#schriftuerlic-zin">
				<speaker>Schriftuerlic zin.</speaker>
				<l>Laett dat varen zone, ghy en hebt gheen noodt, </l>
				<l>Want voor wien altijt een goet leven gaet,</l>
				<l>Weir hy rustelic of verdreven staet </l>
				<l>Oft hoe onverzienlic hy magh bestreden zijn,</l>
				<l>Hy zal in vercoelen rusten en in vreden zijn; </l>
				<l>Dit es dwoort Gods, nemmermeer wanckelic;</l>
				<l>Als hemel en aerde zijn verganckelic,</l>
				<l>Zo zal dat blyven even gheduerlic. </l>
			</sp>
			<sp who="#figuerlic-bewijs">
				<speaker>Figuerlic bewijs.</speaker>
				<l>In evangelio zeght Christus figuerlic:</l>
				<l>De boom die altijts qwade vruchten voort brijnght</l>
				<l>Zal wt ghehauwen werden en ghecrijnct</l>
				<l>Zal hy verbrandt werden en eeuwigh gloeyen; </l>
				<l>De rechtvaerdyghe zal als tpalmkin bloeyen </l>
				<l>En duer tgheloove zal eeuwigh zynen loon zijn</l>
				<l>By den heere. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Ic wille zonder ghecroon zijn,</l>
				<l>De heere doe zynen wille met my</l>
				<l>Alst hem ghelieft. </l>
			</sp>
			<sp who="#schriftuerlic-zin">
				<speaker>Schriftuerlic zin.</speaker>
				<l>Dats een zaligh bely,</l>
				<l>Blijft daer by, ten magh u niet leett wezen,</l>
				<l>Christus ghenadigh zal u bereedt wezen. </l>
				<l>Maer zone, want de staervende van zinnen es</l>
				<l>Van buten te tooghen dat hy van binnen es, </l>
				<l>Zoo tooght ons, wy biddens u tuwen confoorte,</l>
				<l />
				<l>Uwen meesten troost met cleenen rappoorte,</l>
				<l>Daer ghy mede verwinnen wilt dit vechten</l>
				<l>Wt ganser herten. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Ic zal u berechten,</l>
				<l>Vercoren vrienden, mijns herten conduten-</l>
				<l>Al ben ic becommert van binnen, van buten-</l>
				<l>Op dat elc maercke als in eenen speghele</l>
				<l>En tzelve beware voor eenen zeghele,</l>
				<l>In spyte des vyants vander hellen, </l>
				<l>Waer op ic staervende mynen troost wil stellen, </l>
				<l>Iont my wat rusten, zonder versnellen. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>O ontfermhertigh God, duerschynende claerheyt,</l>
				<l>Onbegrypelic in u anthieren, </l>
				<l>Zonder beghin of hende, eeuwyghe waerheyt, </l>
				<l>Wiens woordt nemmermeer en zal faelgieren; </l>
				<l>Die ons belooft hebt voor alle dieren </l>
				<l>Duer uwen zone, goddelicke cyborye</l>
				<l>Christum Iesum, ons hooghste triumphieren,</l>
				<l>Des doots, des vleeschs, des duvels victorye,</l>
				<l>Dafdwaeyen der zonden voor sdoots memorye </l>
				<l>En naer dit leven dat eeuwyghe leven;</l>
				<l>Ontfermhertyghe heere, opperste glorye,</l>
				<l>Als ic mynen gheest zal moeten gheven</l>
				<l>En voor u rechtvaerdigh oordeel beven,</l>
				<l>Ontfermt doch mijnre als therte benoost es: </l>
				<l>U ontfermhertigheyt meest mynen troost es.</l>
				<l>Tot uwer barmhertigheyt troostelic vlie ic,</l>
				<l>Die overvloedigh es en zonder hende; </l>
				<l>Gheenen anderen troost, heere, en zie ic,</l>
				<l>Waer ic my keere, waer ic my wende;</l>
				<l>Ghy tooghdeze David in zijn allende,</l>
				<l>Achab warter ooc met overvloten, </l>
				<l>Die tellende, wiens herte ghy kende, </l>
				<l>Waert ooc ghenadelick daer met begoten.</l>
				<l>Ten heift u, heere, ooc niet verdroten</l>
				<l>De zelve te tooghen der zonderssen, </l>
				<l>Daer haer alle zaligheyt es wt ghesproten.</l>
				<l>O heere, reynight mijn zondyghe merssen</l>
				<l>Nu als de vyandt my zal willen perssen,</l>
				<l>Altijts zouckende waer zynen roost es: </l>
				<l>U ontfermhertigheyt meest mynen troost es.</l>
				<l>De Ninivyten hebben ooc ghesmaect</l>
				<l>U ontfermhertigheyt, ghenadyghe heere; </l>
				<l>De verloren zone hadt qwalic ghemaect,</l>
				<l>Duer u ontfermhertigheyt cam hy ten keere; </l>
				<l>Petrus en Paulus zijn wten verzeere </l>
				<l>Duer u ontfermhertigheyt, dat weetmen claerlic;</l>
				<l>Ontfermelic gaefdy ooc een goe leere</l>
				<l>Der overspeilderssen, die zeer zwaerlic</l>
				<l>Voor u beschuldight wart openbaerlic </l>
				<l>Vanden Ioden by valscher practijcken; </l>
				<l>Schriftuere, figuere, ghy tooght waerlic </l>
				<l>Ontellicke andere van ghelijcken.</l>
				<l>Och heere, en wilt my ooc niet bezwijcken,</l>
				<l>Ontfermt mijns, arm zondare, die verloost es: </l>
				<l>U ontfermhertigheyt meest mynen troost es.</l>
				<l>Prince, barmhertigh boven alle u waercken</l>
				<l>Gaet u ontfermhertigheyt ongrondigh; </l>
				<l>De sacramenten der helygher kaercken</l>
				<l>Vloeyen daer wte, dats elcken condigh, </l>
				<l>Waer duere alle vlecken, hoe zondigh,</l>
				<l>Ghezuvert werden en af ghewasschen.</l>
				<l>O heere, an mijn arm ziele wondigh</l>
				<l>Tooght u ontfermertigheyt en wilt u rasschen</l>
				<l>Nu als ic zal ghedyen tot asschen; </l>
				<l>Protesterende zegghic ,want mijn propoost es: </l>
				<l>U ontfermhertigheyt meest mynen troost es.</l>
			</sp>
			<sp who="#figuerlic-bewijs">
				<speaker>Figuerlic bewijs.</speaker>
				<l>Dats een protestacye die de duvel haett.</l>
				<l>Och lief zone, ziet dat ghy niet en laett</l>
				<l>Ghy en blijft volstandigh, acht gheen gheruchten. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>God vergheift de zonden duer een verzuchten;</l>
				<l>Zoudic dan duchten? neen ic niet, vrylick. </l>
			</sp>
			<sp who="#schriftuerlic-zin">
				<speaker>Schriftuerlic zin.</speaker>
				<l>Zo zuldy ghenooten, staerft vry blylick, </l>
				<l>Alle de weldaedt die oyt ghedaen wiert</l>
				<l>In der helygher kaercken, oft begaen wiert;</l>
				<l>Staet vast in tgheloove.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Ic en zal niet falen.</l>
			</sp>
			<sp who="#figuerlic-bewijs">
				<speaker>Figuerlic bewijs.</speaker>
				<l>Nu broeder, en laet niet langher dralen:</l>
				<l>Ic zal hem ‘dlicht van charitaten’ halen,</l>
				<l>Tooght ghy hem, tes tijt, den rechten standaert</l>
				<l>Daer hy in verwinnen moet als hy daer van vaert; </l>
				<l>Ic maerck wel, hy en zals niet langhe hier maken.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Mijn herte beghint invierigh te blaken,</l>
				<l>Ontbindt my, heere, haelt my, maght wezen. </l>
			</sp>
			<sp who="#schriftuerlic-zin">
				<speaker>Schriftuerlic zin.</speaker>
				<l>Anzieten hier, zone, die u heift ghenezen, </l>
				<l>Dlammekin in Apocalypsi verwonnen heift. </l>
			</sp>
			<sp who="#figuerlic-bewijs">
				<speaker>Figuerlic bewijs.</speaker>
				<l>Anzieten die de doot en tleven can gheven,</l>
				<l>Anzieten die de waerelt verwonnen heift. </l>
			</sp>
			<sp who="#schriftuerlic-zin">
				<speaker>Schriftuerlic zin.</speaker>
				<l>Anzieten wiens bloedekin root gheronnen heift</l>
				<l>In afwasschijnghe van alle zonden. </l>
			</sp>
			<sp who="#figuerlic-bewijs">
				<speaker>Figuerlic bewijs.</speaker>
				<l>Anzieten met zynen bloedyghen wonden,</l>
				<l>De fonteyne van ontfermhertigheden,</l>
			</sp>
			<sp who="#schriftuerlic-zin">
				<speaker>Schriftuerlic zin.</speaker>
				<l>Van gracyen,</l>
			</sp>
			<sp who="#figuerlic-bewijs">
				<speaker>Figuerlic bewijs.</speaker>
				<l>Des levens</l>
			</sp>
			<sp who="#schriftuerlic-zin">
				<speaker>Schriftuerlic zin.</speaker>
				<l>Vol smertigheden,</l>
				<l>Die alle des waerelts zonden vervanghen heift. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Ghelijc als thertekin beghaerlic zijn ganghen heift</l>
				<l>Dorstigh naer de fonteynkins inden pleyne,</l>
				<l>Sghelijcx mijn hertekin groot verlanghen heift</l>
				<l>Naer u, Iesu, levende fonteyne. </l>
				<l />
				<l>Ghy lavet al dat leift int ghemeyne,</l>
				<l>Ontfermhertyghe heere, comt my te baten;</l>
				<l>Al ben ic, aerm zondare, van dueghden cleyne,</l>
				<l>Verbaerght my in u wondyghe gaten; </l>
				<l>Swaerelts pompuesheyt willic ghaerne laten.</l>
				<l>Ontfermhertelic troost my in dezen cryte:</l>
				<l>Haelt my, Iesu, alst past by apetyte. </l>
			</sp>
			<sp who="#figuerlic-bewijs">
				<speaker>Figuerlic bewijs.</speaker>
				<l>Hebt altijt u ooghen even ghedichte</l>
				<l>Ootmoedelick inder fonteynen ghezichte,</l>
				<l>Hy en zal zijn ooghen vol alder ghenadigheyt</l>
				<l>Van u niet slaen, maer met voorspoedigheyt</l>
				<l>U beschaermen voor de helsche nacyen. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>O fonteyne van Syloe vol gracyen,</l>
				<l>Levende putte vol alder ghenaden,</l>
				<l>Staet my by met confortacyen</l>
				<l>Als my de vyant zal commen beladen. </l>
				<l>Ghy stondt den moordenaere, heere, in staden</l>
				<l>Die noyt ter waerelt en hadde dueght ghedaen; </l>
				<l>O Iesu, laett my in u hertekin baen</l>
				<l>Dat zo wondigh om mynen twille es begaen; </l>
				<l>O Iesu, wilt mijnder nu gade slaen,</l>
				<l>Ghespijst met uwen helyghen inbyte: </l>
				<l>Haelt my Iesu, alst past by apetyte.</l>
			</sp>
			<sp who="#schriftuerlic-zin">
				<speaker>Schriftuerlic zin.</speaker>
				<l>Dit es tfonteynkin der hoven zeer zoet</l>
				<l>Daer al dat leift by wassen en groyen moet,</l>
				<l>Dit is tclaer fonteynkin diet al verhueght</l>
				<l>Waer inne alleene ghy troost vinden mueght,</l>
				<l>Tuwaerts bernende in minnen gloedigh. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Fonteyne bermhertigh in Lybano vloedigh,</l>
				<l>Zijt doch mynen troost in dezen wederstoot; </l>
				<l>Zelve zeghdy, dat maeckt my nu moedigh:</l>
				<l>Ic en wille voorwaer niet des zondaers doodt,</l>
				<l>Maer meer dat hy hem bekeere ter noot. </l>
				<l>O Iesu, mynen tryumph, mijn croone,</l>
				<l>Ontfanght my ghenadelick in uwen schoot;</l>
				<l>Bermhertyghe heere, alles troosts ghewoone,</l>
				<l>Gheift my u eeuwigh rijcke te loone,</l>
				<l>Deis doodt en achtic, heer, niet een myte: </l>
				<l>Haelt my Iesu, alst past by apetyte.</l>
			</sp>
			<sp who="#figuerlic-bewijs">
				<speaker>Figuerlic bewijs.</speaker>
				<l>Dit es tfonteynkin van cyropygher mynen, </l>
				<l>Roupende: comt, die aerbeyt met pynen</l>
				<l>Oft verladen zijt, en wilt niet myen,</l>
				<l>Comt, ic zal u vermaken en verblyen; </l>
				<l>Hier inne troost u voor shemels vereenen. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Prince, zoete Iesu van Nazareenen</l>
				<l>Die my gheboren zijt en besneden, </l>
				<l>Zijt mijns ontfermhertigh met Magdaleenen;</l>
				<l>My hebdy doch hongher en durst gheleden,</l>
				<l>My hebdy ghevast, my hebdy ghebeden,</l>
				<l>My waerdy ghevanghen en anghetast,</l>
				<l>Ghecroont, ghegheeselt, bespoghen, betreden,</l>
				<l>My waerdy zoo vaste ant cruce ghepast; </l>
				<l>Ic roupe op u, aerm zendare beclast,</l>
				<l>Diet al hebt ontlast, den duvel te spyte: </l>
				<l>Haelt my Iesu, alst past by apetyte. </l>
			</sp>
			<sp who="#schriftuerlic-zin">
				<speaker>Schriftuerlic zin.</speaker>
				<l>Dats een schoon verstant,</l>
			</sp>
			<sp who="#figuerlic-bewijs">
				<speaker>Figuerlic bewijs.</speaker>
				<l>Een Christelic voornemen. </l>
			</sp>
			<sp who="#schriftuerlic-zin">
				<speaker>Schriftuerlic zin.</speaker>
				<l>Staerft hy in dien brant,</l>
			</sp>
			<sp who="#figuerlic-bewijs">
				<speaker>Figuerlic bewijs.</speaker>
				<l>Met zulcker temen, </l>
				<l>Tes een teecken van rechter victoryen.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Barmhertyghe heere, conijngh der gloryen,</l>
				<l>In u ontfermhertigheyt hebbic ghehoopt;</l>
				<l>Ic troost my, als my de wree doot nu noopt</l>
				<l>Ic en zal niet beschaemt zijn voor eenigh tempeest; </l>
				<l>Heere, in uwen handen beveil ic mynen gheest. </l>
			</sp>
			<sp who="#schriftuerlic-zin">
				<speaker>Schriftuerlic zin.</speaker>
				<l>Dats een zalyghe doot,</l>
			</sp>
			<sp who="#figuerlic-bewijs">
				<speaker>Figuerlic bewijs.</speaker>
				<l>Een troostelic staerven; </l>
				<l>Zo doende zalmen den hemel verwaerven.</l>
			</sp>
			<sp who="#schriftuerlic-zin">
				<speaker>Schriftuerlic zin.</speaker>
				<l>Beminde vrienden die dit anschauwen,</l>
				<l>Wy bidden u willet met herten onthauwen. </l>
			</sp>
			<sp who="#figuerlic-bewijs">
				<speaker>Figuerlic bewijs.</speaker>
				<l>Al hebdy een Christelic leven gheleydt,</l>
				<l>En wilt alleene daer op niet bouwen,</l>
			</sp>
			<sp who="#schriftuerlic-zin">
				<speaker>Schriftuerlic zin.</speaker>
				<l>Maer als ghy naect van dezer waerelt scheydt</l>
				<l>En ghy u (staervende) ter doot bereydt,</l>
				<l>Op Gods ontfermhertigheyt stelt u betrauwen.</l>
			</sp>
			<sp who="#figuerlic-bewijs">
				<speaker>Figuerlic bewijs.</speaker>
				<l>Zijn goedertierheyt zal u bedauwen,</l>
				<l>Zonder flauwen, metten hemelschen scharen. </l>
				<l>De fonteyne dryvuldigh wil u bewaren. </l>
			</sp>
			<stage>Finis.</stage>
			<p>
                        <figure>
                            </figure>
			</p>
			</div>
		</div>
	</body>
</text>
</TEI>