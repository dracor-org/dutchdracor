<?xml version="1.0" encoding="utf-8"?>
<?xml-model href="https://raw.githubusercontent.com/dracor-org/dracor-schema/main/dracor.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xml:id="dut000252" xml:lang="dut">
	<teiHeader>
		<fileDesc>
			<titleStmt>
				<title type="main">Audenaerde</title>
				<author>
					<persName>
						<surname>Oudenaerde</surname>
					</persName>
				</author>
			</titleStmt>
			<publicationStmt>
				<publisher xml:id="dracor">DraCor</publisher>
				<idno type="URL">https://dracor.org</idno>
				<availability>
					<licence>
						<ab>CC0 1.0</ab>
						<ref target="https://creativecommons.org/publicdomain/zero/1.0/"
							>Licence</ref>
					</licence>
				</availability>
			</publicationStmt>
			<sourceDesc>
				<bibl type="digitalSource">
					<name>DBNL</name>
					<idno type="URL"
						>https://www.dbnl.org/tekst/_gen001gent01_01/_gen001gent01_01_0032.php</idno>
					<title>B.H. Erné en L.M. van Dis (eds.), De Gentse Spelen van 1539, (two
						volumes). Martinus Nijhoff, The Hague 1982.</title>
					<availability status="free">
						<p>In the public domain.</p>
					</availability>
				</bibl>
				<bibl type="originalSource">
					<title>Spelen va zine by den XIX gecōfirmeirde Cameren van Rhetorijcken, binnen
						der Stede van Ghendt cōparerende, vertooght [...] op de questye, Welck de
						mesche steruen meesten troost es[...] 12 junij 1539 [...] . Ghendt : Joost
						Lambrecht, 1539. </title>
				</bibl>
			</sourceDesc>
		</fileDesc>
		<profileDesc>
			<particDesc>
				<listPerson>
					<person sex="UNKNOWN" xml:id="a">
						<persName>A</persName>
					</person>
					<person sex="UNKNOWN" xml:id="b">
						<persName>B</persName>
					</person>
					<person sex="FEMALE" xml:id="charitate">
						<persName>Charitate</persName>
					</person>
					<person sex="UNKNOWN" xml:id="figuerlic-toogh">
						<persName>Figuerlic Toogh</persName>
					</person>
					<person sex="UNKNOWN" xml:id="gheloove">
						<persName>Gheloove</persName>
					</person>
					<person sex="UNKNOWN" xml:id="schriftuerlic-bewijs">
						<persName>Schriftuerlic Bewijs</persName>
					</person>
					<person sex="FEMALE" xml:id="hope">
						<persName>Hope</persName>
					</person>
					<person sex="MALE" xml:id="staervende-mensche">
						<persName>Staervende Mensche</persName>
					</person>

				</listPerson>
			</particDesc>
			<textClass>
				<keywords>
					<term type="genreTitle">Morality Play</term>
				</keywords>
			</textClass>
		</profileDesc>
		<revisionDesc>
			<listChange>
				<change when="2024-10-17">(Lucas van der Deijl) convert from source</change>
			</listChange>
		</revisionDesc>


	</teiHeader>
	<standOff>
		<listEvent>
			<event type="print" when="1539">
				<desc/>
			</event>
			<event type="premiere" when="1539">
				<desc/>
			</event>
		</listEvent>
		<listRelation>
			<relation active="https://dracor.org/entity/" name="wikidata"
				passive="http://www.wikidata.org/entity/"/>
		</listRelation>
	</standOff>
	<text>
		<front/>
		<body>
			<div type="act" n="1">
				<div type="scene" n="1">
					<head>Audenaerde.</head>
					<stage>Prologhe. In dit spel zijn zes personagen: Staervende mensche, Gheloove,
						Hope, Charitate, Schriftuerlic bewijs, Figuerlic troost. </stage>
					<sp who="#a">
						<speaker>A.</speaker>
						<l>Lof vader, almaghtigh God van hier boven,</l>
						<l>Lof zone en heligh gheest daer mede, </l>
					</sp>
					<sp who="#b">
						<speaker>B.</speaker>
						<l>Wy en connen u vuldancken noch vul loven, </l>
						<l>Dat ghy ons verleent hebt pays en vrede. </l>
					</sp>
					<sp who="#a">
						<speaker>A.</speaker>
						<l>Alle gouverneurs van dezer stede, </l>
						<l>Edele ende schamele dier ghelijcke, </l>
					</sp>
					<sp who="#b">
						<speaker>B.</speaker>
						<l>Wenschen wy en bidden met innygher bede,</l>
						<l>Dat zy hier naer bezitten Gods eewigh rijcke. </l>
					</sp>
				</div>
				<div type="scene" n="2">
					<sp who="#staervende-mensche">
						<speaker>Stervende mensche.</speaker>
						<l>Heer God, hoe vindic my nu te moede:</l>
						<l>Couver van ghelde, planteyt van goede</l>
						<l>En magh my by staen in dezen zwaren noot; </l>
						<l>Menighte van vrienden, gheluc van spoede, </l>
						<l>Grootheyt van maghen noch eleyt van bloede, </l>
						<l>Tes al niet, my besluupt de bitter doot.</l>
						<l>Niewers en vindic eenen vriendt zo groot,</l>
						<l>Die voor my wilt in dit dangier waken; </l>
						<l>Dies moet ic alleene de doot onghier smaken. </l>
						<l>Ziecte verwint my, daer en es gheen vraghen naer. </l>
						<l>Och, wie zal my troosten? </l>
					</sp>
					<sp who="#gheloove">
						<speaker>Gheloove.</speaker>
						<l>Wien hooric claghen daer?</l>
						<l>Tot zulcker benautheyt zou ic my verneren. </l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Ende wy twee zullen u assisteren,</l>
						<l>Om daer te verclaerzene ons beste advijs. </l>
						<l>Al vooren ben ic, Schriftuerlic Bewijs,</l>
						<l>Die den oprechten mensche noyt en loogh. </l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Ende dan zal volghen Figuerlic Toogh,</l>
						<l>Figuere ontdeckende tot zijnder baten </l>
					</sp>
					<sp who="#staervende-mensche">
						<speaker>Staervende mensche.</speaker>
						<l>Therte es beroert, mijn dueght heift my ghelaten,</l>
						<l>Dlicht mijnder ooghen wilt my ghebreken, </l>
						<l>Den ijnghel ter rechter handt hebbic besweken, </l>
						<l>Ter slijncker hant duer mijns mesdaets bewinden </l>
						<l>Wilt my de briesschende leeu verslinden;</l>
						<l>Des doots droufheyt qwelt my, wies gheviele.</l>
					</sp>
					<sp who="#gheloove">
						<speaker>Gheloove.</speaker>
						<l>Weist ghegroet, zalyghe gheloovyghe ziele,</l>
						<l>Gheteeckent metter beilden der dryvuldigheyt,</l>
						<l>Verlost met Gods bloet. </l>
					</sp>
					<sp who="#staervende-mensche">
						<speaker>Staervende mensche.</speaker>
						<l>Die my zo ghehuldigh greyt, </l>
						<l>Wie en van waer zydy om rusten mijn zinnen? </l>
					</sp>
					<sp who="#gheloove">
						<speaker>Gheloove.</speaker>
						<l>Ic neme oorspronck in den hemel binnen,</l>
						<l>Als bode des medecijns die elcx ziecte maerct </l>
						<l>‘Tgheloove dat wt charitate waerct’.</l>
						<l>Mynen name verstaerct. </l>
					</sp>
					<sp who="#staervende-mensche">
						<speaker>Staervende mensche.</speaker>
						<l>Dat hooric ghaerne.</l>
						<l>Dijn comste en staet my niet tontbaerne,</l>
						<l>Want met consolacyen ghy my helpen mueght. </l>
					</sp>
					<sp who="#gheloove">
						<speaker>Gheloove.</speaker>
						<l>Ic, Gheloove, en ben niet alleene een dueght,</l>
						<l>Maer leedsterygghe der dueghden en fondament </l>
						<l>Zonder wien met God niemant werdt bekent;</l>
						<l>Ghetroost u in my en vreest gheen teghenspoet. </l>
					</sp>
					<sp who="#staervende-mensche">
						<speaker>Staervende mensche.</speaker>
						<l>Den alder meesten troost waer my vercreghen goet </l>
						<l>Alst my al af gaet en niemant en blijft by. </l>
					</sp>
					<sp who="#gheloove">
						<speaker>Gheloove.</speaker>
						<l>In wien wildy u bet troosten dan in my,</l>
						<l>Die alleene ghevoele inwendigh zeere</l>
						<l>De magnificencye vanden heere? </l>
						<l>O staervende bedruct, op my fondeirt u. </l>
					</sp>
					<sp who="#staervende-mensche">
						<speaker>Staervende mensche.</speaker>
						<l>Zulcken troost mijn herte conforteirt nu;</l>
						<l>De gheest verblijdt dat ict hoore vermonden. </l>
					</sp>
					<sp who="#gheloove">
						<speaker>Gheloove.</speaker>
						<l>Zydy doot duer de vuul stijnckende zonden,</l>
						<l>Duer tgheloove leifdy, naer Ians publyieren. </l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Leift ghy, tgheloove zal u purgieren</l>
						<l>En zuveren, zoo de Acten tughen waerdigh. </l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Ghezuvert, het zal u maken rechtvaerdigh,</l>
						<l>Zoo Genesis van Abraham can bewyzen. </l>
					</sp>
					<sp who="#gheloove">
						<speaker>Gheloove.</speaker>
						<l>Rechtvaerdigh zijnde, tgheloove zal u spyzen</l>
						<l>Met aet en dranck die u de gheest zal gheven,</l>
						<l>Zoo in Paulo en Habacuc staet gheschreven: </l>
						<l>De rechtvaerdyghe leift zoo in de waerelt.</l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Als de ziele met dueghden dus es bepaerelt, </l>
						<l>Comt Christus, zoo Ozeas tughet over luut,</l>
						<l>Ende trautze int gheloove voor zijn bruut;</l>
						<l>Lof hem die over al heift zijn ghebod. </l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Ghetraut zijnde en vereenight met God,</l>
						<l>Werdt hy haer duer tgheloove veil versijcx,</l>
						<l>Want hy maectze poortersse zijns eeuwighs rijcx, </l>
						<l>Zoo Paulus ad Hebraeos leert voor een lesse. </l>
					</sp>
					<sp who="#gheloove">
						<speaker>Gheloove.</speaker>
						<l>Bruut Christi zijnde en shemels poortesse, </l>
						<l>Werdtze Gods dochter op de zelven termijn.</l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Ian zeyt, dat wy alle Gods kinderen zijn;</l>
						<l>Zijn oprechte zonen wilt hy ons verclaren. </l>
					</sp>
					<sp who="#gheloove">
						<speaker>Gheloove.</speaker>
						<l>Nu hooren wy Iacop openbaren,</l>
						<l>Dat Christus gheloove telcker spacye</l>
						<l>Rechte hoors maect in Gods habitacye. </l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Paulus zeght expres: God es dijn vadere </l>
						<l>En Christus broeder van ons al gadere,</l>
						<l>Volghende der beloften Abraham ghedaen,</l>
						<l>Zoo ghy by figueren daer mueght verstaen. </l>
					</sp>
					<stage>Figuere. Hier tooght men Abraham offerende zijnen zone Isaac</stage>
					<sp who="#gheloove">
						<speaker>Gheloove.</speaker>
						<l>Om dat Abraham duer Gods stranghe beheedt</l>
						<l>Isaac tonthoofdene was langhe bereedt, </l>
						<l>Gheloofde en swoer hem God te dien tyen </l>
						<l>Dat hy hem en zijn zaet zou ghebenedyen</l>
						<l>En vermenyghen als sterren an t&amp;filig;rmament. </l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Ian zeyt: deis ghelofte es Gods rijcke bekent. </l>
					</sp>
					<sp who="#gheloove">
						<speaker>Gheloove.</speaker>
						<l>O doloreuze, dan en wilt niet trueren:</l>
						<l>By gheloften moet u Gods rijcke ghebueren. </l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Weit nu, dwelc ooc an u zaligh behaud cleift, </l>
						<l>Als Christus de ziele voor zijn bruut ghetraut heift</l>
						<l>En ghemaect duer charitatyve minne </l>
						<l>Zijn dochter ende shemels conijnghinne,</l>
						<l>Tgheloove maectse vremde pilgrem en gast, </l>
						<l>Zoo datze niet dan op hemels dijngh en past, </l>
						<l>Daer zou haren brudegoom bereedt zal vinden. </l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Ad Hebraeos hooric Paulum ontbinden,</l>
						<l>Dat Abraham ende ander zulck menigh dier</l>
						<l>Vremde pilgrems waren ter waerelt hier</l>
						<l>En zochten ander stede, zo hy claer ghewaeght. </l>
					</sp>
					<sp who="#gheloove">
						<speaker>Gheloove.</speaker>
						<l>Christus gheloove alle dijngh verdraeght</l>
						<l>Ende brijnght den mensche int eeuwigh verblyen.</l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Tgheloove weder staet alle svyants stryen, </l>
						<l>Het verwint de waerelt, naer Ioannes vermaen; </l>
						<l>Gheen temtacyen en muegher teghen staen. </l>
						<l>Dus en dorst ghy duer niemants benauwen flauwen. </l>
					</sp>
					<sp who="#gheloove">
						<speaker>Gheloove.</speaker>
						<l>Hier op mueghdy wel u betrauwen hauwen;</l>
						<l>Ghelooft met vaster herten gheheel ende al</l>
						<l>Dat verzoent es Adams doodelicken val.</l>
						<l>Duer dat hem Christus ootmoedigh heift verneirt,</l>
						<l>Zijn wy met den vader ghereconcilyeirt,</l>
						<l>Zoo ad Ephesios blijct declaracye. </l>
						<l>Inden lof der gloryen duer Gods gracye</l>
						<l>zijn wy verlost vanden val afgryzelic</l>
						<l>Duer tsturten tbloets Christi, boven al pryzelic. </l>
						<l>Aldus en laet u geenzins verdwazen, </l>
						<l>Hebt goet vast gheloove.</l>
					</sp>
					<sp who="#staervende-mensche">
						<speaker>Staervende mensche.</speaker>
						<l>Tzijn schoon solazen</l>
						<l>Ende troosten; dies ic wel doe belijdt </l>
						<l>Dat ghy de duere van allen dueghden zijt.</l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Weit, dat tgheloove vol goddelicker nopen</l>
						<l>Een substancye es, daer wy by hopen</l>
						<l>Toecommende zaken ende een argument</l>
						<l>Van dijnghen die ons niet en zijn ontrent; </l>
						<l>En dats Gods rijcke, hoe wel dwoort luut stranghe,</l>
						<l>Zoo Paulus ad Hebraeos narreirt int langhe. </l>
					</sp>
					<sp who="#staervende-mensche">
						<speaker>Staervende mensche.</speaker>
						<l>Daer ben ic eens deels af gheperturbeirt, </l>
						<l>Want een ander wet mijn wet contraryeirt</l>
						<l>Ende leedt my ghevaen inder zonden wet. </l>
					</sp>
					<sp who="#gheloove">
						<speaker>Gheloove.</speaker>
						<l>Weist goets moedts, u werdes zeer cort te bet.</l>
						<l>Hier comt mijn ghespeilnede, vul van virtute. </l>
					</sp>
					<sp who="#hope">
						<speaker>Hope.</speaker>
						<l>Ghegroet weist, schoon edel kersten sprute,</l>
						<l>Ledt Christi, woonste vanden helyghen gheest. </l>
					</sp>
					<sp who="#staervende-mensche">
						<speaker>Staervende mensche.</speaker>
						<l>Wie zydy, ioncvrauwe?</l>
					</sp>
					<sp who="#hope">
						<speaker>Hope.</speaker>
						<l>Zou die zouct alder meest</l>
						<l>U welvaert, ghezonde, zaligheyt en vrame. </l>
						<l>‘Hope’ es voor God almaghtigh mynen name.</l>
						<l>Dochter shemelsch vaders ben ic ghezeyt,</l>
						<l>U int doopzel gheassigneirt en toe gheleyt, </l>
						<l>Die u conforteren comme en ghenezen</l>
						<l>Van uwer droufheyt.</l>
					</sp>
					<sp who="#staervende-mensche">
						<speaker>Staervende mensche.</speaker>
						<l>Wilcomme moetty wezen. </l>
						<l>Terdt neder, ghelievet uwer gracye, </l>
						<l>Dat ic virtuut cryghe en efficacye </l>
						<l>Van dijn zoete nacye. </l>
					</sp>
					<sp who="#hope">
						<speaker>Hope.</speaker>
						<l>Ghy moet wel weten, </l>
						<l>Dat ic onderzoucke alle Gods secreten. </l>
					</sp>
					<sp who="#staervende-mensche">
						<speaker>Staervende mensche.</speaker>
						<l>Zo biddic u dat ghy wilt verstaercken</l>
						<l>Mijn leden, die my doodelic snaercken.</l>
						<l>Mynen tijt wert cort, lettel yemant acht my,</l>
						<l>Ic moet zaen staerven. </l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Een beter verwacht ghy.</l>
						<l>Paulus zeght als troost van onzen mesvalle: </l>
						<l>Duer de hope zijn wy ghezalight alle. </l>
						<l>Dies verblijdt zou zeere elcx drouve ghelaet, </l>
						<l>Zoo ad Romanos in twalefste staet.</l>
					</sp>
					<sp who="#hope">
						<speaker>Hope.</speaker>
						<l>Ad Hebraeos tuughtmen ons menigh vaut, </l>
						<l>Dat Abraham, Isaac en de vaders audt </l>
						<l>Blyde ghestorven zijn, hoe wel haer verlanghen</l>
						<l>Deffect der beloften niet en ha ontfanghen; </l>
						<l>Maer zaghenze van verren, wijs van te vueren</l>
						<l>Der beloften ende dat zou zo ghebueren. </l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Laet u niet betrueren; naer Paulus bescheedt </l>
						<l>God heift hemlieden een stede bereedt</l>
						<l>Ende dats den hemel zonder eenigh dwalen.</l>
					</sp>
					<sp who="#hope">
						<speaker>Gheloove. (l. Hope)</speaker>
						<l>Hier af en muegher ooc niet ghefalen. </l>
						<l>Gods heligh gheest zendt ons hier ter tijt van nu</l>
						<l>Ende ad Romanos staet: es dien gheest in u, </l>
						<l>Zo es u God zijn rijcke toeschryvende.</l>
					</sp>
					<sp who="#figuerlic-toogh">
						<speaker>Figuerlic troost.</speaker>
						<l>Weist pacyent in dezen staet blyvende, </l>
						<l>God es heere van al, zo ic claer verluwe. </l>
					</sp>
					<sp who="#hope">
						<speaker>Gheloove. (l. Hope)</speaker>
						<l>David zeght: hemel en aerde zijn bee uwe</l>
						<l>En al datter in es, van vooren tot bachten. </l>
					</sp>
					<sp who="#schriftuerlic-bewijs">
						<speaker>Gheloove. (l. Schriftuerlic bewijs)</speaker>
						<l>Van wiene mueghdy bet troost verwachten</l>
						<l>Dan van hem die anhoort elcx caremen,</l>
						<l>Wiens propryeteyt es altoos ontfaremen? </l>
					</sp>
					<sp who="#hope">
						<speaker>Hope.</speaker>
						<l>Hy es, alzoo Deuteronomij blijct,</l>
						<l>God, ghetrauwe en rechtvaerdigh, diet al berijct. </l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Niemant en heift zijn hope op hem gheuzeirt</l>
						<l>Die van hem eenighsins schiet gheconfondeirt,</l>
						<l>Dwelc Ecclesiasticus betuught al bloot. </l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Hier omme hoopt de rechtvaerdyghe in zijn doot</l>
						<l>Ende zulcke hope al zijn grief gheneist. </l>
					</sp>
					<sp who="#figuerlic-toogh">
						<speaker>Gheloove. (l. Figuerlic toogh)</speaker>
						<l>Alzulcke hope heift in Manasses gheweist,</l>
						<l>Zoo wy inden bible tclaer ghewaghen zaghen. </l>
					</sp>
					<sp who="#staervende-mensche">
						<speaker>Staervende mensche.</speaker>
						<l>Magh ic een woordt om mijn behaghen vraghen,</l>
						<l>Zo zeght wat hope es, hier in prezencyen. </l>
					</sp>
					<sp who="#hope">
						<speaker>Hope.</speaker>
						<l>Hope, naer den meester der sentencyen,</l>
						<l>Es een zeker bede duer Gods realigheyt</l>
						<l>Van onslieder toecommende zaligheyt,</l>
						<l>Wt gracyen ende verdiensten ryzende. </l>
					</sp>
					<sp who="#staervende-mensche">
						<speaker>Staervende mensche.</speaker>
						<l>Die verdienste maect my therte afgryzende </l>
						<l>Boven my ghelijck eender vloedt swellende;</l>
						<l>Onverzekert, ontzie ic dwoordt my qwellende; </l>
						<l>Gods vreeze doet my den zin verzeeren. </l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Dbeghin der wijsheyt es de vreeze des heeren;</l>
						<l>Tes al goet datmen ten goeden fyne doet. </l>
					</sp>
					<sp who="#staervende-mensche">
						<speaker>Staervende mensche.</speaker>
						<l>Ic bedancke u van uwer doctryne vroedt</l>
						<l>Die verlicht heift my, die zeere ben ghegrieft; </l>
						<l>En naer dat ic vinde troost die my ghelieft, </l>
						<l>Zo dat my ‘sghelooven licht’ wilt beschauwen </l>
						<l>Ende ‘den stoc van hopen’ onderhauwen, </l>
						<l>Reyzic te ghemoete, verlanghende zeere,</l>
						<l>Mynen verlosser, mynen schepper en heere.</l>
					</sp>
					<sp who="#hope">
						<speaker>Hope.</speaker>
						<l>De derde veynstere verlichtet al;</l>
						<l>Dat es zou die in derder handt commen zal</l>
						<l>En by u blyven als wy u ontsprijnghen. </l>
					</sp>
					<sp who="#schriftuerlic-bewijs">
						<speaker>Staervende mensche. (l.ws. Schriftuerlic bewijs)</speaker>
						<l>Niemant en betrauwe te zeere op dijnghen </l>
						<l>Die verganghelic zijn teenyghen stonden; </l>
						<l>Charitate dect de menighte van zonden,</l>
						<l>Naer Petrus vermonden. </l>
					</sp>
					<sp who="#charitate">
						<speaker>Charitate.</speaker>
						<l>O schoon creatuere,</l>
						<l>Gheschepen naer Christus edel figuere,</l>
						<l>By my wert al uwen grooten druc ghespaent. </l>
					</sp>
					<sp who="#staervende-mensche">
						<speaker>Staervende mensche.</speaker>
						<l>Wie zydy, die my dus heeschelic maent? </l>
						<l>Of ic van u wachte eenyghe bate? </l>
					</sp>
					<sp who="#charitate">
						<speaker>Charitate.</speaker>
						<l>O kindt en hoyr Gods, ic ben Charitate,</l>
						<l>Ghezonden van Gods gheest, die by u blyven moet. </l>
					</sp>
					<sp who="#staervende-mensche">
						<speaker>Staervende mensche.</speaker>
						<l>Alleene charitate dueght beclyven doet.</l>
						<l>Maer wat es charitate, die veil drucx verdrijft? </l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>By dat de meester der sentencyen schrijft,</l>
						<l>Charitate es liefde, alsment wel verzindt,</l>
						<l>Daer God hem zelven met werdt ghemindt,</l>
						<l>En onzen naesten om God oft om Gods wille. </l>
					</sp>
					<sp who="#staervende-mensche">
						<speaker>Staervende mensche.</speaker>
						<l>De woorden paeyen my bee lude en stille, </l>
						<l>Want zy den zin zuver hauwen onghenoost. </l>
					</sp>
					<sp who="#charitate">
						<speaker>Charitate.</speaker>
						<l>Peynst dat ghy vercreghen hebt grooten troost</l>
						<l>Midts tgheloove, dwelc hem wel es qwytelic. </l>
						<l>Nochtans en werdt u dit niet profytelic,</l>
						<l>Want dezen troost es onzeker en niet volmaect.</l>
					</sp>
					<sp who="#staervende-mensche">
						<speaker>Staervende mensche.</speaker>
						<l>Dat weet ic wel; dies mijn herte altoos haect</l>
						<l>Ende es ontrust om te wetenen expres, </l>
						<l>Waer omme dezen troost niet volmaect en es.</l>
					</sp>
					<sp who="#charitate">
						<speaker>Charitate.</speaker>
						<l>Ic zalt u zegghen, want daer an belaen leyt. </l>
						<l>Eerst om dignorancye, der menschen crancheyt. </l>
						<l>Al waerdy van zonden zuver boven sommen,</l>
						<l>Wat troost magh u daer af ghecommen </l>
						<l>Als ghyt niet en weit? Iob schrijft met allen straf: </l>
						<l>Ben ic simpel, mijn ziele en weeter niet af</l>
						<l>En my zal verdrieten mijn aerm leven. </l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Ten tweesten, men vindt naectelic gheschreven: </l>
						<l>Al maect u tgheloove ghesticht, ghevromdt </l>
						<l>Duer al haer affeccyen vueren ghenomt, </l>
						<l>Nochtans by Lucas notabel calculeren </l>
						<l>En mueghdy dit gheensins presumeren.</l>
						<l>Zoo hy zeyt: wy blyven onvruchtbaer knechten. </l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Het derde zalmen u ooc berechten.</l>
						<l>Ecclesiastes schrijft ons by advyze</l>
						<l>Datter rechtvaerdyghe zijn en wyze</l>
						<l>Ende in Gods handen zijn haerlieder waercken;</l>
						<l>Nochtans en connenze weten noch ghemaercken</l>
						<l>Weder hem haet of minne werdt ghecompozeirt. </l>
					</sp>
					<sp who="#charitate">
						<speaker>Charitate.</speaker>
						<l>Daer es eenen troost diet al excelleirt, </l>
						<l>Waer by, al twyfeltmen teenygher huere </l>
						<l>Inder warachtigheyt vander schriftuere,</l>
						<l>Dezen troost waerdt zulcken schrupel presentelic </l>
						<l>Ende ghebuert, om verstaen diligentelic, </l>
						<l>Als den gheloove metter waercken tempeest</l>
						<l>Toevloeyt tughenesse vanden helyghen gheest, </l>
						<l>En ons waerck en dat hy in ons waerct telcx vrame</l>
						<l>Den oppersten God tooght zijnde beqwame. </l>
						<l>Tgheloove metten waercken vertroost die staerven,</l>
						<l>Maer hier wt maghmen veil meer troost verwaerven, </l>
						<l>Zo hier van onslieden werdt ontbonden ras.</l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Maer ziet eerst hoe dezen gheest ghezonden was.</l>
						<l>Twerdt uwen verstande figuerlic verclaert </l>
					</sp>
					<stage>Figuere. Hier tooght men tneder zenden vanden helyghen gheest op
						dappostolen Christi.</stage>
					<sp who="#charitate">
						<speaker>Charitate.</speaker>
						<l>Daer alle Gods apostels waren vergaert,</l>
						<l>Cammer wten hemel eenen soon ontrent </l>
						<l>Ghelijcker wijs van eenen gheest vehement </l>
						<l>En vervulde tgheheel huus op tzelve sayzoen,</l>
						<l>Alzoo de Acten maken claer mencyoen. </l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Daer deis gheest toeslaet, zonder eenyghe wijcke</l>
						<l>Hy verzekert ons vanden eeuwyghen rijcke </l>
						<l>En betuught ons ende ons waerck metter spoet,</l>
						<l>Ia zelve het waerck dat hy duer ons doet,</l>
						<l>Dueghdelic es goet. </l>
					</sp>
					<sp who="#gheloove">
						<speaker>Gheloove.</speaker>
						<l>Paulus gheschreven gheift,</l>
						<l>Dat dezen gheest tughenesse ghegheven heift</l>
						<l>Onzer lieder gheest om tsvyants verminderen,</l>
						<l>Zegghende dat wy zijn Gods kinderen.</l>
						<l>Waer moghtmen hooren proffytygher leere? </l>
					</sp>
					<sp who="#hope">
						<speaker>Hope.</speaker>
						<l>Naer dezen gheest dorste David zeere,</l>
						<l>Schryvende den psallem in zynen tijt:</l>
						<l>Zeght mijnder zielen dat ghy mijn zaligheyt zijt. </l>
						<l>En elders altoos volghende Gods ghebod:</l>
						<l>Ic zal hooren wat in my spreict mijn God,</l>
						<l>Van hem zal zynen volcke pays commen voort. </l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Dats, tgheests tughenesse es al meerder confoort</l>
						<l>Dan tgheloove, hope, charitate tzamen,</l>
						<l>Of ooc ons waercken, hoe vul van vramen. </l>
						<l>Het blijct drye vaudt by goe redenen claer.</l>
					</sp>
					<sp who="#charitate">
						<speaker>Charitate.</speaker>
						<l>Eerstwarf deis ghetughenesse bevanghet in haer,</l>
						<l>Als die alle dueghden can en wilt verstaercken, </l>
						<l>Tgheloove, hope ende my metten waercken;</l>
						<l>Wilt dit anmaercken om waeren tbecueren dijn:</l>
						<l>In alle zaligheyt moet de dueght vueren zijn. </l>
						<l>Onmoghelic waert teenyghen termyne</l>
						<l>Zonder tvoornomde Gods kinderen te zyne,</l>
						<l>Dwelc nochtans de gheest tuught, om blusschen elcx zwaerheyt, </l>
						<l>Zonder lieghen, want Ian heetten de waerheyt. </l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Ad Hebraeos staet niet voor de doove:</l>
						<l>Niemant magh God behaghen zonder gheloove. </l>
					</sp>
					<sp who="#gheloove">
						<speaker>Gheloove.</speaker>
						<l>Ecclesiasticus in zijn advijs zeyt,</l>
						<l>Dat den hopenden verlichten zal Gods wijsheyt.</l>
					</sp>
					<sp who="#hope">
						<speaker>Hope.</speaker>
						<l>Vander charitate Proverbiorum staet: </l>
						<l>Ic bemint al dat my met minnen bevaet. </l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Vanden waercken schrijft Matthaeus breere:</l>
						<l>Niet alle die roupen ‘heere, heere’</l>
						<l>En zal mijn rijcke lude noch stille voen,</l>
						<l>Maer de ghene die mijns vaders wille doen. </l>
					</sp>
					<sp who="#charitate">
						<speaker>Charitate.</speaker>
						<l>Van liefden en waerck moet wy Ians bevroen schauwen. </l>
						<l>Die my bemint, zeyt hy, zal mijn sermoen hauwen. </l>
						<l>Mijn vader zal hem minnen voor alle zaken</l>
						<l>Ende zullen ons woonste by hem maken. </l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Hier blijcket al claer, zoo Iacop tuught bloot:</l>
						<l>Zonder goede waercken tgheloove es doot. </l>
					</sp>
					<sp who="#gheloove">
						<speaker>Gheloove.</speaker>
						<l>Tweest waerf sgheest tughen, duer rypelic op boert,</l>
						<l>Waert al tghene dat voren es gheroert, </l>
						<l>Waer omme dat tgheloove met datter ancleift </l>
						<l>Den stervende gheenen volmaecten troost en gheift.</l>
						<l>Zulc schrupel en can u niet molesteren. </l>
					</sp>
					<sp who="#hope">
						<speaker>Hope.</speaker>
						<l>Ignorancye mueghen niet pretenderen. </l>
						<l>De helyghe gheest in al zijn bediet</l>
						<l>En zeyt al heel wt ignorancyen niet, </l>
						<l>Zoo ad Hebreos den text can tooghen:</l>
						<l>Alle dijngh es naect en ontdect zynen ooghen. </l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Tweeste poynt moeten wy ooc onderscheeden: </l>
						<l>Presumpcye en magh u niet verleeden. </l>
						<l>God last, dat wy by gheenen vermane </l>
						<l>Ons eenyghe heligheyt doen te verstane, </l>
						<l>Ghelijc dapocalips doet schoon vertreck</l>
						<l>Van eenen die niet en kende zijn ghebreck. </l>
					</sp>
					<sp who="#charitate">
						<speaker>Charitate.</speaker>
						<l>Tderde moeten wy ooc over luudt sommen, </l>
						<l>Dats vreeze van een onzeker wt commen. </l>
						<l>Nu moet elc wel weten ongheloghen,</l>
						<l>Dat den helyghen gheest niet en werdt bedroghen. </l>
						<l>Hy doet dat hy wilt, tes al in zijn maght </l>
						<l>Ende zijn woorden zijn vol alder cracht. </l>
						<l>Hy eyst die in ons allen waerct byblyvelic, </l>
						<l>Dwaerck beghint ende hendt charitatyvelick; </l>
						<l>Paulus eyst schryvelick. </l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Dapostel zeyt expaert: </l>
						<l>Hy eyst duer wiene wy werden beghaert</l>
						<l>In Gods kinderen alle te gadere</l>
						<l>Ende duer wien wy roupen ‘Abba, vadere’. </l>
						<l>Hy eyst die ons ghebedt voedt, bewaerende ducht,</l>
						<l>Die om ons allen zucht zo menyghen zucht,</l>
						<l>Zoo ad Romanos blijct met diligencyen. </l>
					</sp>
					<sp who="#gheloove">
						<speaker>Gheloove.</speaker>
						<l>Hy sturt in ons verstant met scyencyen,</l>
						<l>Vol goedertierenheyt, zoo Esayas ontbindt. </l>
					</sp>
					<sp who="#hope">
						<speaker>Hope.</speaker>
						<l>Zijn vruchten zijn alle dueghden diemen vindt,</l>
						<l>Zoo totten Galathen Paulus gheift verstant. </l>
						<l>En by zulcken eedt hy met goeder causen pant</l>
						<l>Van hooryen en van glorye schoone, </l>
						<l>Die ons bedijnghe vanden eewyghen throone</l>
						<l>Niet en zal frustreren noch weder legghen,</l>
						<l>Alzoo wy ad Ephesios hooren zegghen. </l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Niemant en hebbe vaer, naer Ians beschryven.</l>
						<l>Dezen gheest zal eeuwelic by ons blyven </l>
						<l>En zo wiene heift om zijns lichaems vereenen</l>
						<l>Ende daer toe zijn andwoordt met eenen </l>
						<l>Dat hy als Gods kindt den hemel zal verwaerven, </l>
						<l>Magh wel ghetroost ende hopelic staerven. </l>
					</sp>
					<sp who="#charitate">
						<speaker>Charitate.</speaker>
						<l>Derde warf want het tughen des gheests verheven </l>
						<l>Onzer lieder gheest over ghegheven </l>
						<l>Tgheloove en waerck duer charitaten nope. </l>
						<l>Dats tzegghen: gheloove, charitate, hope</l>
						<l>Metten waercken, alle tzamen gheaccordeirt,</l>
						<l>Gheift hemlien ghedaente volmaect en absolveirt. </l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Naer dat ons gheloove een argument es,</l>
						<l>Zoo Paulus tuught, van dat ons onbekent es,</l>
						<l>Obschuer en doncker, daer wy in faelgieren, </l>
						<l>Zo en maght niet bet verlichten noch verchieren</l>
						<l>Dan dooghste claerheyt, zo Sapientia spreict,</l>
						<l>Die gheheel tsecreit shelighs gheests duerbreict</l>
						<l>En werdt gheschutt in der menschen ghestichte. </l>
					</sp>
					<sp who="#gheloove">
						<speaker>Gheloove.</speaker>
						<l>Hy es dblijncsel vanden eewyghen lichte,</l>
						<l>Spieghel zonder smette, vlammigh gloeyende. </l>
					</sp>
					<sp who="#charitate">
						<speaker>Charitate.</speaker>
						<l>In den bybel staet: hy es tvier verbroeyende</l>
						<l>Waer by hy elcken zijn liefde wilt vaerghen. </l>
					</sp>
					<sp who="#hope">
						<speaker>Hope.</speaker>
						<l>Hy verlichtet al wten eeuwyghen baerghen,</l>
						<l>Alzoo de Psalmiste langhs zo cloucker zeyt. </l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Hy es dlicht in wien es gheen donckerheyt,</l>
						<l>Zoo Ian tuught, lichtende boven sommen fijn</l>
						<l>Allen menschen die ter waerelt commen zijn. </l>
					</sp>
					<sp who="#charitate">
						<speaker>Charitate.</speaker>
						<l>Wanneer dit eeuwigh licht valt tot slevens wensche </l>
						<l>Inde ziele vanden godvruchtyghen mensche</l>
						<l>En tlicht der ziele toe spreict en schoon wilt toghen, </l>
						<l>Zo heift zou oprechte gheestelicke oghen </l>
						<l>En alle Gods diepten en tsecreit useren</l>
						<l>Cauze weten, zien ende contempleren; </l>
						<l>Want duer dit licht werdt al gheopenbaert,</l>
						<l>Zoo ad Ephesios quinto werdt verclaert. </l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Dat ooc sgheests tughenesse, dicwil ghemyneirt,</l>
						<l>Tgheloove vulmaect ende consummeirt, </l>
						<l>Es voren ghenarreirt en ontdect al naect. </l>
					</sp>
					<sp who="#gheloove">
						<speaker>Gheloove.</speaker>
						<l>Sgheests tughen der charitate volmaect, </l>
						<l>Want den helyghen gheest, zo voren es verhaelt,</l>
						<l>Es op ons als Gods pennijngh en pand ghedaelt. </l>
						<l>Hy woont in ons, alzo tuught tonzer eeren Ian. </l>
						<l>Hy spreict met ons, zo ic wt David leeren can. </l>
						<l>Hy eitt met ons, naer dapocalips bedien. </l>
						<l>Ende wt dien moeter by fortsen gheschien</l>
						<l>Tusschen God en ons familiariteyt; </l>
						<l>Wter familiariteyt, die elcken greyt,</l>
						<l>Spruut kennesse en wt kennessen vulvaerdigh</l>
						<l>Rijst exces van wtnemender liefden waerdigh, </l>
						<l>Die ons allen houdt onder Gods proteccye.</l>
					</sp>
					<sp who="#hope">
						<speaker>Hope.</speaker>
						<l>Als wy ghevoelen des vaders affeccye, </l>
						<l>Werden wy ghetrocken tot der liefden terstont.</l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Dit tuught hy zelve duer Hieremyas mont,</l>
						<l>Zegghende met zoete woorden, zoo ic besief: </l>
						<l>In eeuwygher charitaten haddic u lief;</l>
						<l>Daer omme hebbic u ghetrocken tot my. </l>
					</sp>
					<sp who="#charitate">
						<speaker>Charitate</speaker>
						<l>Ozeas zeyter ghelijcke redene by:</l>
						<l>Ic zal u trecken in scharitaten banden. </l>
					</sp>
					<sp who="#staervende-mensche">
						<speaker>Staervende mensche.</speaker>
						<l>De ziecte beneimt my mijn verstanden, </l>
						<l>De doot comt, daer ic tqwaet duer stranghe messe. </l>
						<l>O God, de ziele wilt wter vanghenesse. </l>
						<l>Ic dancke dynen gheest, die my heift duergoten, </l>
						<l>Duer wiens tughen den hemel my es ontsloten</l>
						<l>Ende nieuwen wegh ghemaect, zoo Paulus tuught vroet,</l>
						<l>Duer sturten van Christus ghebenedijdt bloet. </l>
						<l>Hope, gheloove ende charitate</l>
						<l>Zijn in my wtcommen, al eyst late. </l>
						<l>Niet by mijn verdiente, zoot goet es om weten,</l>
						<l>Maer duer sgheests tughen groot onghemeten. </l>
						<l>Hier in rustic my, want my therte grieft.</l>
						<l>O heere, schuert den wegh, alst u belieft. </l>
						<l>Mijn zinnen verfraeyen, dolende duer sdoots tempeest. </l>
						<l>O God, dat doet uwen wonderlicken gheest.</l>
					</sp>
					<sp who="#gheloove">
						<speaker>Gheloove.</speaker>
						<l>Dus leyt hy vul dolijnghe in God wel ghesticht,</l>
						<l>Metten helyghen gheeste claer verlicht,</l>
						<l>Duerdroncken in Gods troost; niet magh hem mesvoughen. </l>
					</sp>
					<sp who="#hope">
						<speaker>Hope.</speaker>
						<l>Tharen brudegoom gaet haer de ziele voughen,</l>
						<l>Dieze vast tot hem trect onghecesseirt. </l>
					</sp>
					<sp who="#charitate">
						<speaker>Charitate.</speaker>
						<l>Met Gods gheest leyt zou altoos gheoccupeirt </l>
						<l>In sprake, kennesse, liefde en zoetheyt; </l>
						<l>In zijn familyaerschap en in zijn goetheyt</l>
						<l>Verzekert, vultroost, gherust eenpaerlic. </l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>By figueren magh elc maercken claerlic,</l>
						<l>Dat hem es ontdaen by gracelicker soorte </l>
						<l>Gods eeuwigh rijcke ende shemels poorte</l>
						<l>Ende den wegh van den eeuwyghen levene.</l>
						<stage>Figuere. Hier tooghtmen dlam nemende den bouck wt svaders handen, dien
							ontdoende.</stage>
						<l>Ghy ziet daer: den bouc metten sloten zevene,</l>
						<l>Die niemant conste, hoe blyde hoe gram,</l>
						<l>Werdt open ghedaen van tghedoodde lam,</l>
						<l>Alzo dapocalips ons maect ghenezigh. </l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Met hemelsche dijnghen leyt hy al bezigh</l>
						<l>Ende en contempleirt gheen ander zaken. </l>
					</sp>
					<sp who="#gheloove">
						<speaker>Gheloove.</speaker>
						<l>Hier op laet ons concluzye maken,</l>
						<l>Slutende ons meenijnghe ter bester vauwen. </l>
					</sp>
					<sp who="#hope">
						<speaker>Hope.</speaker>
						<l>Edel spectatuers, bee mannen en vrauwen,</l>
						<l>Hier mooght ghy schauwen en zijn contemplerende,</l>
						<l>Als nu dezen mensche agonizerende; </l>
						<l>Alzo zaen als hy ghevoelde de bitter doot, </l>
						<l>Al dat vander waerelt was, van hem vloot.</l>
					</sp>
					<sp who="#charitate">
						<speaker>Charitate.</speaker>
						<l>Wy hebben hem anghegaen zeer feestelic,</l>
						<l>Hem troostende zo wy best moghten gheestelic; </l>
						<l>De helyghe gheest waerct in ons even staerck,</l>
						<l>Och, duer den gheest zijn wy zelve sgheests waerck.</l>
						<l>Maer den troost by onslieden gheexibeirt </l>
						<l>En was niet volmaect, noch gheconsummeirt.</l>
						<l>Shelighs gheests andwoorde, goddelic bedocht, </l>
						<l>Was by charitaten an zynen gheest ghebroght</l>
						<l>En heift, ghelijc hy alder dueght es ghewuene,</l>
						<l>Hem verclaers ghedaen dat hy es Gods zuene, </l>
						<l>Zo dat hem veil meer troosts es ghevallen</l>
						<l>Van sgheest tughen dan van onslien allen.</l>
					</sp>
					<sp who="#schriftuerlic-bewijs">
						<speaker>Schriftuerlic bewijs.</speaker>
						<l>Om dan te commene ter substancyen: </l>
						<l>Naer dat den gheest niet zeyt wt ignorancyen,</l>
						<l>Die doet dat hy belooft ende niet en lieght;</l>
						<l>Die berau en dueght raedt en niet en bedrieght; </l>
						<l>Presumpcye verdrijft, desperacye schendt; </l>
						<l>Die volmaect betrauwen toe brijnght en zendt; </l>
						<l>Die tgheloove verlicht, de hope conforteirt;</l>
						<l>Die de waercken beghint ende continueirt;</l>
						<l>Charitate inflammeirt, druc can minderen; </l>
						<l>Die ons adopteirt tot Gods kinderen;</l>
						<l>Die tonslien comt en zijn woonste in ons maect, </l>
						<l>In ons blijft en naer ons welvaert haect; </l>
						<l>Die es van onzer redempcyen den pandt</l>
						<l>Ende den godspennijgh van thooghste landt, </l>
						<l>Den pacyent verlichtende met dmeeste goet, </l>
						<l>Als ghedoopt in Christus ghebenedijdde bloet; </l>
						<l>Metter Gods gracyen zijn herte spyzende,</l>
						<l>Verzekert dat hy zal zijn verryzende </l>
						<l>En Gods glorye, zo elc Christen behoort,</l>
						<l>Eeuwelic en altoos dan zal bezitten voort,</l>
						<l>Volghende de beloften alle gadere </l>
						<l>Ghedaen Abraham onzer alder vadere, </l>
						<l>Als een van Gods kinderen daer naer verlanghende;</l>
						<l>Die ziele, in haer brugooms aerms hanghende </l>
						<l>En die wten lichame expirerende, </l>
						<l>God den vader recommanderende,</l>
						<l>Daer wy den gheest latende in zijn ghevromt; </l>
						<l>Slutende: dat tghetughen des gheest voornomt, </l>
						<l>Om dat hy den ziecken verzekert te wensche, </l>
						<l>Den meesten troost es vanden staervende mensche. </l>
						<l>Ons submitterende zegghen wy int erruers: </l>
					</sp>
					<sp who="#figuerlic-toogh">
						<speaker>Figuerlic toogh.</speaker>
						<l>Dezer feesten voortzetters ende spectatuers, </l>
						<l>Bee edel en onedel, vol der consten, </l>
						<l>Die ons spel hebt ghehoort wt rechter ionsten, </l>
						<l>Neimt danckelic in u Ghendtsche lande gaerde </l>
						<l>Ons vertoogh van u vrienden van Audenaerde. </l>
					</sp>
					<stage>Finis.</stage>
				</div>
			</div>
		</body>
	</text>
</TEI>
