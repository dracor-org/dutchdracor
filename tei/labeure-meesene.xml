<?xml version="1.0" encoding="utf-8"?>
<?xml-model href="https://raw.githubusercontent.com/dracor-org/dracor-schema/main/dracor.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xml:id="dut000250" xml:lang="dut">
	<teiHeader>
		<fileDesc>
			<titleStmt>
				<title type="main">Meesene</title>
				<author>
					<persName>
						<surname>Hoe ik labeure met pijnen duere</surname>
					</persName>
					<idno type="wikidata">Q130550737</idno>
				</author>
			</titleStmt>
			<publicationStmt>
				<publisher xml:id="dracor">DraCor</publisher>
				<idno type="URL">https://dracor.org</idno>
				<availability>
					<licence>
						<ab>CC0 1.0</ab>
						<ref target="https://creativecommons.org/publicdomain/zero/1.0/"
							>Licence</ref>
					</licence>
				</availability>
			</publicationStmt>
			<sourceDesc>
				<bibl type="digitalSource">
					<name>DBNL</name>
					<idno type="URL"
						>https://www.dbnl.org/tekst/_gen001gent01_01/_gen001gent01_01_0010.php</idno>
					<title>B.H. Erné en L.M. van Dis (eds.), De Gentse Spelen van 1539, (two
						volumes). Martinus Nijhoff, The Hague 1982.</title>
					<availability status="free">
						<p>In the public domain.</p>
					</availability>
				</bibl>
				<bibl type="originalSource">
					<title>Spelen va zine by den XIX gecōfirmeirde Cameren van Rhetorijcken, binnen
						der Stede van Ghendt cōparerende, vertooght [...] op de questye, Welck de
						mesche steruen meesten troost es[...] 12 junij 1539 [...] . Ghendt : Joost
						Lambrecht, 1539. </title>
				</bibl>
			</sourceDesc>
		</fileDesc>
		<profileDesc>
			<particDesc>
				<listPerson>
					<person sex="MALE" xml:id="ghetughe-des-gheests">
						<persName>Ghetughe des Gheests</persName>
					</person>
					<person sex="UNKNOWN" xml:id="kaercke">
						<persName>Kaercke</persName>
					</person>
					<person sex="MALE" xml:id="mensche">
						<persName>Mensche</persName>
					</person>
					<person sex="UNKNOWN" xml:id="ontfaermhertigheyt">
						<persName>Ontfaermhertigheyt</persName>
					</person>
				</listPerson>
			</particDesc>
			<textClass>
				<keywords>
					<term type="genreTitle">Morality Play</term>
				</keywords>
			</textClass>
		</profileDesc>
		<revisionDesc>
			<listChange>
				<change when="2024-09-19">(Lucas van der Deijl) convert from source</change>
			</listChange>
		</revisionDesc>
	</teiHeader>
	<standOff>
		<listEvent>
			<event type="print" when="1539">
				<desc/>
			</event>
			<event type="premiere" when="1539">
				<desc/>
			</event>
		</listEvent>
		<listRelation>
			<relation active="https://dracor.org/entity/" name="wikidata"
				passive="http://www.wikidata.org/entity/"/>
		</listRelation>
	</standOff>
	<text>
		<front/>
		<body>
			<div type="act" n="1">
				<div type="scene" n="1">
					<head>Meesene.</head>
					<stage>Prologhe.☞ In dit spel zijn vier personagen: De Mensche, Ont
						fermhertigheyt, Kaercke, Ghetughe des gheests.</stage>
					<sp who="#mensche">
						<speaker>Staervelick Mensche.</speaker>
						<l>O, onredelic leven coruptybelic,</l>
						<l>In my aerm allendigh mensche beseven,</l>
						<l>Qwaet gheboren in zonden gryvelic, </l>
						<l>Wie zal my ter noodt nu troost hier gheven?</l>
						<l>Niet dan qwaed en vindic in al mijn leven. </l>
						<l>Dies magh ic wel beven ende zijn bevreest.</l>
						<l>O God, vader, zone ende heligh gheest,</l>
						<l>Sturtt u gracye meest, mijn allende begloost, </l>
						<l>Dat ic, Staervelic Mensche, magh ghecryghen troost. </l>
						<l>Want als ic mijn leven hebbe over ghedocht:</l>
						<l>Wt mijn eyghen es niet dan zonde ghewrocht, </l>
						<l>Veil qwaetheyt ontcnocht tot mijnder onvrame. </l>
						<l>Och, wie zal my verlossen van sdoodts lichame? </l>
						<l>Es hier niemandt eerzame ter Godts eeren</l>
						<l>Die my nu den uprechten troost zal leeren? </l>
						<l>Waer zallic my keeren, vul drucx aerbedelic? </l>
						<l>O Godt, schepper der creatueren redelic, </l>
						<l>Zendt my, Mensche, u Goddelicke ghenade.</l>
					</sp>
					<sp who="#ontfaermhertigheyt">
						<speaker>Ontfaermhertigheyt.</speaker>
						<l>O Staervelic Mensche, claghtigh zonder schade, </l>
						<l>Wilt u nu van murmuracyen spennen. </l>
						<l>Laetse murmureren die Godt niet en kennen,</l>
						<l>Naer dat ghy den Heere ontfaermhertigh kendt </l>
						<l>Ende in hem ghelooft.</l>
					</sp>
					<sp who="#mensche">
						<speaker>Mensche.</speaker>
						<l>Mijn lichame schendt</l>
						<l>Mynen gheest, die my ghegheven es hueghelic. </l>
					</sp>
					<sp who="#ontfaermhertigheyt">
						<speaker>Ontfaermhertigheyt.</speaker>
						<l>Wederstaet tvleesch.</l>
					</sp>
					<sp who="#mensche">
						<speaker>Mensche.</speaker>
						<l>Ten es my niet mueghelic:</l>
						<l>Dat ic wil doen latic, naer Paulus vermaen,</l>
						<l>En dat ic wil laten, dats van my ghedaen.</l>
						<l>Niet ic, maer al dat zondigh beschot</l>
						<l>Dat daer in my woont. </l>
					</sp>
					<sp who="#ontfaermhertigheyt">
						<speaker>Ontfaermhertigheyt.</speaker>
						<l>Ghy ghelooft in Godt</l>
						<l>Die neder ghedaelt es om zwaer verstranghen, </l>
						<l>En in al dat ghy ter vonte hebt ontfanghen? </l>
						<l>In dat doopsel des waters neimt ghy u bevrijdt, </l>
						<l>Dat in zijn bloedt ghewasschen es u habijt, </l>
						<l>Ghereynight, ghezuvert duer tbloedigh bedauwen </l>
						<l>Witter dan de snee?</l>
					</sp>
					<sp who="#mensche">
						<speaker>Mensche.</speaker>
						<l>Ia ic, wel, in trauwen, </l>
						<l>Maer als ic Iacobus woordt maercke ter noodt,</l>
						<l>Dat een gheloove zonder ghewaercken es doodt,</l>
						<l>Nu en vindic niet goeds van my ghewroght hier. </l>
						<l>Waer hebbic de liefde des heeren vulbroght schier, </l>
						<l>Zynen wille ghezocht fier (dies my afgrijst) </l>
						<l>Den naecten ghecleedt, den hongherighen ghespijst,</l>
						<l>De dolende ghewijst, den ghevanghen verlost? </l>
						<l>Wat heift my den onghehaerbaerghden ghecost?</l>
						<l>Waer cammic den onvertroosten verstaercken? </l>
						<l>Zijn dit niet van onzen gheloove de waercken?</l>
						<l>Dies ic wel zegghen magh tot elcken beschoove: </l>
						<l>Doodt es mijn gheloove.</l>
					</sp>
					<sp who="#ontfaermhertigheyt">
						<speaker>Ontfaermhertigheyt.</speaker>
						<l>Blijft stantvastigh, niet als zondighe doove. </l>
						<l>Ziet, hier comt gaende Christus bruudt vercooren;</l>
						<l>Wilt huer anhooren.</l>
					</sp>
					<sp who="#kaercke">
						<speaker>Kersten kaercke.</speaker>
						<l>Staervelic Mensche, stelt ter storme u ooren. </l>
						<l>Leght af alvooren swaerelts bevrydijnghe. </l>
						<l>Ic bringhe u bodtschap en nieuwe tydijnghe,</l>
						<l>Tot u vermydijnghe, niet om bedaerven: </l>
						<l>Bereedt u huus, Mensche, want ghy moet staerven, </l>
						<l>Niemandt en heift hier blyvende stede;</l>
						<l>Dus maect u ghereedt. </l>
					</sp>
					<sp who="#mensche">
						<speaker>Mensche.</speaker>
						<l>Och ghaerne, waer mede?</l>
						<l>Niet en hebbic van my zelven, dits blijckelic. </l>
						<l>Den verloren zone ben ic ghelijckelic,</l>
						<l>Want tghuent dat my gaf mijn hemelsch vadere,</l>
						<l>Es verloren, verstroyt allegadere.</l>
						<l>My zelven en kennic niewers toe ydoone. </l>
					</sp>
					<sp who="#kaercke">
						<speaker>Kaercke.</speaker>
						<l>O Mensche, u habyten waren zo schoone,</l>
						<l>Naer de ziele verheven in grooter waerden,</l>
						<l>Naer tlichame onstaervelic up der aerden;</l>
						<l>Ghy waert regymentuer van swaerelts paercken. </l>
						<l>Hebt ghijt nu mesbruuct?</l>
					</sp>
					<stage>Figure.Adam en Eve brekende tghebod, Dat hem bevolen was van den
						uppersten God.Ghelijc een vrauwe u, Mensche, bracht in sneven, Duer een
						vrauwe, zijt ghy weder int leven.</stage>
					<sp who="#mensche">
						<speaker>Mensche.</speaker>
						<l>Wilt hier an maercken </l>
						<l>Wie mijnder aervenesse was ontaervelic, </l>
						<l>Wie my dede staerven: ic was onstaervelic,</l>
						<l>Duer Adams vallen de mensche verzucht,</l>
						<l>Want Godt hen verboodt te nutten van een vrucht. </l>
						<l>Ghy zult staerven, sprac de Heere almachtigh,</l>
						<l>Eitt ghy van die vrucht; nu blijcket warachtigh </l>
						<l>Dat wy menschen zijn commen in zwaren rauwe</l>
						<l>Duer thelsche serpent.</l>
					</sp>
					<sp who="#ontfaermhertigheyt">
						<speaker>Ontfermhertigheyt.</speaker>
						<l>Als bedroogh de vrauwe </l>
						<l>Den man, Mensche (dus niet en murmureirt)</l>
						<l>Duer een vrauwe zydy weder gherepareirt; </l>
						<l>Godt wrachte in Maria tgheloovigh wezen. </l>
						<l>Dus zijt ghy ghenezen. </l>
					</sp>
					<sp who="#mensche">
						<speaker>Mensche.</speaker>
						<l>Danck hebt van dezen.</l>
						<l>Nochtans haudt my verknezen byzondere,</l>
						<l>De zonde in my den gheest haudt tondere, </l>
						<l>Scherpelic dreeghende met zware punicye.</l>
						<l>Ic vreeze de doodt duer zulcke iusticye, </l>
						<l>Want tghetal mijnder zonden es onnommelick. </l>
					</sp>
					<sp who="#kaercke">
						<speaker>Kaercke.</speaker>
						<l>Niet en es den gheloovyghen verdommelick. </l>
						<l>Dit doet u met harde sentencye dreghen,</l>
						<l>Dat de mensche niemandt en meent dan zijn eghen. </l>
						<l>De liefde Godts in hem zeer weynigh blijckt.</l>
						<l>Dit doet datmen harde sentencye strijckt, </l>
						<l>Want beter es de zonde ghelaten staen</l>
						<l>Duer dreeghement, dan zy ware ghedaen</l>
						<l>Op de ontfermhertigheyt vanden heere.</l>
						<l>Onthaudt deis leere. </l>
					</sp>
					<sp who="#ontfaermhertigheyt">
						<speaker>Ontfermhertigheyt.</speaker>
						<l>O Goddelicke heere, </l>
						<l>Helyghe Christenkaercke, beminde Godts bruut,</l>
						<l>Laett den Mensche hooren u minnelic saluut, </l>
						<l>Dat u Christus uwen brudegoom heift ghelaten,</l>
						<l>Daer de mensche troost in vindt buten maten;</l>
						<l>Want al u last es tevangelye, Godts woordt. </l>
					</sp>
					<sp who="#kaercke">
						<speaker>Kaercke.</speaker>
						<l>Van my en was noyt anders ghehoort</l>
						<l>Duer al mynen raedt. </l>
						<l>Zijnder hypocryten ghecommen voort </l>
						<l>Om te zayen qwaedt zaedt</l>
						<l>In Gods Christen kaercke, schuut haerlieder daet. </l>
						<l>Wat es u gheleert, zegghet my openbaerlic, </l>
						<l>Ghy Mensche, claerlic?</l>
					</sp>
					<sp who="#mensche">
						<speaker>Mensche.</speaker>
						<l>Dreeghement vervaerlic.</l>
						<l>Wet, om huer ghebod zijn my meest verhalich,</l>
						<l>Zegghende: laet ghijt, nemmermeer wert ghy zaligh; </l>
						<l>Ende ghy, Christenkaercke, lievelic engien, </l>
						<l>Ghy leerdt datt al duer de liefde moet gheschien. </l>
						<l>Waer zallic vlien? ic blyve in zwaer verdriet,</l>
						<l>Want de liefde en vindic in my zelven niet;</l>
						<l>Wt mijn eyghen en can ic niet goedts ghevinden. </l>
					</sp>
					<sp who="#ontfaermhertigheyt">
						<speaker>Ontfermhertigheyt.</speaker>
						<l>O Mensche, en wayt niet met allen winden! </l>
						<l>U werdt ghewijst der zonden vuldoenijnghe, </l>
						<l>Den oprechten troost en blyde verzoenijnghe;</l>
						<l>Niet wt verdienten en es hy u ghelaten,</l>
						<l>Maer duer de ghenade. </l>
					</sp>
					<sp who="#mensche">
						<speaker>Mensche.</speaker>
						<l>Wat maght my baten,</l>
						<l>Moet ic die verdienen hier in dit leven?</l>
						<l>Van natueren es my niet anders ghegheven</l>
						<l>Dan alle qwaedt, des ic an my bemaercke. </l>
					</sp>
					<sp who="#kaercke">
						<speaker>Kaercke.</speaker>
						<l>Dat en leerdt u niet de helyghe kaercke,</l>
						<l>Dat yemandt vuldoen moet voor zijn zonden,</l>
						<l>Want de mensche es onnutte vonden</l>
						<l>Als hy al dat moghelic es ghedaen heift,</l>
						<l>Zoo Lucas vermaen gheift. </l>
					</sp>
					<sp who="#mensche">
						<speaker>Mensche.</speaker>
						<l>Mijn herte bevaen leift</l>
						<l>Onvreidtsaem, puer inden gheest onverduldigh. </l>
						<l>Naer dien dat ickt al ben te doene schuldigh,</l>
						<l>Zo mueghen my mijn zonden wel verdommen, </l>
						<l>Want ic en can noch schuldt, noch liefde vulcommen. </l>
						<l>Dies magh ic wel blyven puer dezolaet; </l>
						<l>Al mijn leven es qwaet.</l>
					</sp>
					<sp who="#ontfaermhertigheyt">
						<speaker>Ontfermhertigheyt.</speaker>
						<l>O Mensche, verstaet. </l>
						<l>Zijt zonder waenhope telcker huere,</l>
						<l>Want ontfermhertigh zijn es Godts natuere. </l>
						<l>U zal zijn ghezonden de gheest der waerheyt,</l>
						<l>Hy zalt u al leeren. </l>
					</sp>
					<sp who="#kaercke">
						<speaker>Kaercke.</speaker>
						<l>Hy es de claerheyt,</l>
						<l>Tot eenen troostere der menschen gheprezen. </l>
						<l>Ziet hier zijn ghetughe.</l>
					</sp>
					<sp who="#mensche">
						<speaker>Mensche.</speaker>
						<l>O gheestelic wezen, </l>
						<l>Ic ben verknezen in allende aervelic. </l>
						<l>Tvleesch es gheheel mynen gheest bedaervelic, </l>
						<l>Dan bevoelic my staervelic; dit begloost. </l>
						<l>Ic bidde u: leert my den uprechten troost,</l>
						<l>Dat ic mijn leven magh henden iolyzelic. </l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Vought u met de bruudt Christi pryzelic,</l>
						<l>Gheloovet tgheloove in huer ghefondeirt. </l>
					</sp>
					<sp who="#mensche">
						<speaker>Mensche.</speaker>
						<l>Alzo doen ic, maer ic hebt ghemesuzeirt</l>
						<l>Met mijn stijnckende zonden; tmagh my wel rauwen, </l>
						<l>Of ten ware dat ic my moght betrauwen</l>
						<l>Up de waercken van menschen vindijnghe bestaen. </l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>O Mensche, wat ghewaercken hebt ghy ghedaen</l>
						<l>Die u dijncken loon te ontfanghen waerdigh,</l>
						<l>Of waer duer ghy zaudt moghen zijn rechtvaerdigh,</l>
						<l>Recht of u Godt ware den hemel schuldigh</l>
						<l>Duer u invencye? </l>
					</sp>
					<sp who="#mensche">
						<speaker>Mensche.</speaker>
						<l>Zeer menighfuldigh</l>
						<l>Hebbic ghezocht lichamelicke vreden,</l>
						<l>Onder tschijn van dueghden, duer langhe ghebeden,</l>
						<l>Niet ghezwicht vele pilgrymagen clouc; </l>
						<l>Werdic ongheloont?</l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Als een onreyn douc</l>
						<l>Zijn menschelicke waercken (hoe dat ghijt keert)</l>
						<l>Godt behaghelic, zo Esayas leert. </l>
						<l>Dijnct mensche, dus hebbende ghesleipt den plough, </l>
						<l>Lasten u Godts gheboden niet waercken ghenough? </l>
						<l>Hoe laett ghy den dienst van zijnder offycye? </l>
					</sp>
					<sp who="#mensche">
						<speaker>Mensche.</speaker>
						<l>O bedrieghelicke waerelt vul alder malycye, </l>
						<l>Hoe ben ic aldus an u bedrieghen gherocht? </l>
						<l>Niet dan schijn zonder zijn duer u ghewrocht,</l>
						<l>Zaligheyt ghezocht daer zu niet en was. </l>
					</sp>
					<sp who="#ontfaermhertigheyt">
						<speaker>Ontfaermhertigheyt.</speaker>
						<l>Zijt zonder waenhope, noch ghevet pas! </l>
						<l>Al zijt ghy duer ydele glorye ghefaelt, </l>
						<l>Uwen meesten troost werdt u hier verhaelt,</l>
						<l>Waer duere ghy wezen zult zeere verhueght.</l>
					</sp>
					<sp who="#kaercke">
						<speaker>Kaercke. </speaker>
						<l>O Mensche, wie heift u aldus ontwueght</l>
						<l>In deis beladijnghe? </l>
						<l>In alsen sop alzo verkeert mijn dueght?</l>
						<l>Tes u beschadijnghe. </l>
						<l>Wie delft de putten, tot uwer versmadijnghe, </l>
						<l>Om te vinden dat stijnckende water onreyne,</l>
						<l>En vlieden van my, een vloedighe fonteyne,</l>
						<l>In wien ghestelt es de kersten vergarijnghe</l>
						<l>Naer dopenbarijnghe?</l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>In u bezwarijnghe </l>
						<l>Blijft ghy, Mensche, duer alzulc verkiezen.</l>
						<l>Dijnct wat zy winnen die God verliezen.</l>
						<l>Dit leert ons Paulus met zinnen propijs: </l>
						<l>Niemandt en late hem dijncken te zyne wijs,</l>
						<l>Up menschen wijsheyt ne staet ten gheenen stonden, </l>
						<l>Want alle menschen zijn lueghenachtigh vonden,</l>
						<l>Naer Davids vermonden ghezeyt met lusten. </l>
					</sp>
					<sp who="#mensche">
						<speaker>Mensche.</speaker>
						<l>Waer op zallic, Staervelic Mensche, dan rusten?</l>
						<l>Ghy zeght hem: tzijn menschelicke waercken bestaen,</l>
						<l>Veel verchierijnghe an hout en steenen ghedaen,</l>
						<l>Aultaren ghesticht, zeer chierelic behanghen. </l>
						<l>Zal ick hier vooren gheenen loon ontfanghen?</l>
						<l>Waer omme toochtment ons teenen exemple, </l>
						<l>Maket ons niet zaligh?</l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Dit es den temple, </l>
						<l>Alzo ons betooght de schriftuere claer;</l>
						<l>Hier in zult ghy God stichten eenen aultaer,</l>
						<l>Die zult ghy verchieren als de vayllande, </l>
						<l>Want ghehoorsaemheyt gaet boven offrande.</l>
						<l>Ghelijck daer staet duer Gods peticye: </l>
						<l>Ick wil ghehoorsamelicke condicye,</l>
						<l>Maer gheen sacrificye alzoo beseven </l>
						<l>En zult ghy God gheven.</l>
					</sp>
					<sp who="#mensche">
						<speaker>Mensche.</speaker>
						<l>Al gheheel mijn leven</l>
						<l>Es qwaet, met rechten eyst dat ick truere.</l>
						<l>O, nu kennic wel ande helighe schriftuere,</l>
						<l>Datt al quaet es wt my zelven ghewrocht hier. </l>
						<l>Niet dan mijn eyghen daer in ghezocht schier, </l>
						<l>Om my zalicheyt te winnen telcken keere.</l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Zo en zijt ghy maer huerlijnck vanden heere,</l>
						<l>Naer datt ghedaen es om loon ontfanghen. </l>
						<l>Ghy en zult metten aerfghenamen niet ganghen</l>
						<l>In u svaders rijck, twelc es zonder hende. </l>
					</sp>
					<sp who="#mensche">
						<speaker>Mensche.</speaker>
						<l>O waerelt, dat ic u noyt en kende!</l>
						<l>Dies es mijn allende zwaer om verhalen.</l>
						<l>Waer mede zallic al mijn schult betalen,</l>
						<l>Naer dat ic niet dan ydelheyt hebbe anthiert? </l>
					</sp>
					<sp who="#ontfaermhertigheyt">
						<speaker>Ontfermhertigheyt.</speaker>
						<l>Mensche, uwen vader es ghepayziert,</l>
						<l>Niet duer verdienten, maer wt puerder ghenaden. </l>
						<l>Hy wilde tmenschelicke gheslaghte ontladen,</l>
						<l>Hy heift hem ontfermt der zonden ghetal. </l>
					</sp>
					<sp who="#kaercke">
						<speaker>Kaercke.</speaker>
						<l>Zouct ruste in my, Mensche; voorwaer, ic zal</l>
						<l>U leeren hoe ghy werdt los van caermen,</l>
						<l>Daer ghy hem zult vinden met open aermen,</l>
						<l>Om elcx ontfaermen, midts open wonden,</l>
						<l>Met zijn dierbaer bloet ghenesen de zonden, </l>
						<l>Waer duer es bevonden mijn medicyne.</l>
						<l>Al dit ick u gheve.</l>
					</sp>
					<sp who="#mensche">
						<speaker>Mensche.</speaker>
						<l>O schoone robyne, </l>
						<l>Ghy verhaelt mijn troost te dezen termyne, </l>
						<l>Wilt my die nu leeren tot mynen wensche.</l>
						<l>Wat zallic doen, aerm allendigh mensche,</l>
						<l>Oyt hebbende ghezoght swaerelts behaghen, </l>
						<l>Afgoderye ghedaen om zochte daghen</l>
						<l>Te vercryghene? zo hebbic duer vremde goden </l>
						<l>Gods wille wederstaen en zijn gheboden;</l>
						<l>Want my es gheleert van int beghinnen:</l>
						<l>Ghy zult my alleene dienen en minnen </l>
						<l>Met al uwer herte, wt alle uwe crachten.</l>
						<l>My zelven magh ic dies wel verachten,</l>
						<l>Dat ic hebbe ghevolght diversche tyden: </l>
						<l>Sdycendaeghs sent Anna om mijn bevryden, </l>
						<l>Aertschrijcdom bestryden, dits mijn intencye; </l>
						<l>Den woonsdagh wt vreezen van pestilencye</l>
						<l>Gheviert; aldus hebbic my zelven ghezocht </l>
						<l>Ende al de daghen zo over ghebroght, </l>
						<l>Nauwe eens ghedocht up Gods liefde ghegloost. </l>
					</sp>
					<sp who="#ontfaermhertigheyt">
						<speaker>Ontfermhertigheyt.</speaker>
						<l>Daer gheen schult en es, daer en ghebreict gheen troost;</l>
						<l>Naer dat ghy God maghtigh bekennende zijt, </l>
						<l>Tgheloove beleeden van tbeghin uwer tijt,</l>
						<l>Dat van hem beschriven devangelische claercken. </l>
					</sp>
					<sp who="#mensche">
						<speaker>Mensche.</speaker>
						<l>Ia, hadde ict beleift metten ghewaercken,</l>
						<l>Maer over my zelven ick sentencye strijcke:</l>
						<l>Ic moghte wel wezen Zodoma ghelijcke. </l>
						<l>Ware in my publijcke Gods liefde met luste, </l>
						<l>Zo haddic vrede.</l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Hier es gheen ruste.</l>
						<l>Al u daghen, zeght Iob, zijn vul gheruchten,</l>
						<l>Niet anders dan strijdt, want ghy moet met zuchten </l>
						<l>U broodt eten, ende u water drijncken</l>
						<l>Met grooten anxte, want ghy moet dijncken </l>
						<l>Dat tvleesch en den gheest hier contraryieren. </l>
					</sp>
					<sp who="#mensche">
						<speaker>Mensche.</speaker>
						<l>Niet en hebbic ghedaen om mijn verchieren,</l>
						<l>Van my niet ghedaen zijn veil dueghden blijckelic. </l>
						<l>Ic ben doch niemandt groots ghelijckelic,</l>
						<l>Paus, Keyzer, Conijngh, al zulc bediet. </l>
						<l>Ic wilde wel coopen, maer ic en hebbe niet</l>
						<l>Daer ic mede zoude mueghen doen payment. </l>
						<l>Ware trijcdom van haven in my prezent,</l>
						<l>Zo moghtic brieven van pardoenen coopen,</l>
						<l>Wtvaerden, iaerghetyden stichten by hoopen,</l>
						<l>Om daer duere te zyne wt purgacye. </l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Neen Mensche, dat ware God defamacye. </l>
						<l>Moght ghy duer eyghen invencye zijn zaligh,</l>
						<l>Zo en hadde Christus niet ghezijn betaligh</l>
						<l>Voor tmenschelicke gheslaghte, wilt dit bevroen. </l>
						<l>Totten Goddelicken woorde en zult ghy doen</l>
						<l>Yet af of toe, zo daer staet gheschreven. </l>
					</sp>
					<sp who="#mensche">
						<speaker>Mensche.</speaker>
						<l>Ia alle symonye die my es ghebleven</l>
						<l>Van mijn ouders tot my gheopenbaert,</l>
						<l>Biechte, penitencye (my dit verclaert) </l>
						<l>Als lezen en vasten zeer menighvuldigh? </l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Al ditte te doene zijt ghy schuldigh,</l>
						<l>Maer laetet naer tevangelye gheschieden.</l>
						<l>Die up Moyses stoel zitten, dat zy u ghebieden</l>
						<l>Zult ghy doen, niet daer up betrauwende dies,</l>
						<l>Want die zijn ziele wil winnen, blijft in tverlies; </l>
						<l>Maer ghy zult dit doen, naer Paulus vermaen,</l>
						<l>Om te blivene doverheyt onderdaen. </l>
						<l>Al dat zy beghaeren, latet gheschien,</l>
						<l>Want Christus zelve en wilde niet vlien</l>
						<l>Den pennijngh te gheven van tol of chijs,</l>
						<l>Waer mede hy ons heift ghedaen bewijs,</l>
						<l>Elc eerende inden roup, tzy van wat staten. </l>
					</sp>
					<sp who="#kaercke">
						<speaker>Kaercke.</speaker>
						<l>Nieuwers op en mueght ghy u verlaten,</l>
						<l>Verneirt u onder Gods crachtighe mueghentheyt. </l>
					</sp>
					<sp who="#mensche">
						<speaker>Mensche.</speaker>
						<l>U Kersten Kaercke, mijns zins verhueghentheyt, </l>
						<l>Met rechten ghy zijt elcx menschen verblydijnghe.</l>
						<l>Ghy zyt ghefondeirt op Pieters belydijnghe, </l>
						<l>Leert u bevrydijnghe ende troost publijcke. </l>
					</sp>
					<sp who="#kaercke">
						<speaker>Kaercke.</speaker>
						<l>Om niet gheift Christus elc mensche zijn rijcke.</l>
						<l>Hy es den pardoen brief bezeghelt vonden. </l>
						<l>Al mijn verdienten hebbic wt zijn wonden,</l>
						<l>Al dat ick gheve, dat es duer hem gheschiet.</l>
					</sp>
					<sp who="#ontfaermhertigheyt">
						<speaker>Ontfaermhertigheyt.</speaker>
						<l>O bruudt Christi, ghy ghevet elcken om niet,</l>
						<l>Ghelijc oft u was ghegheven eenpaerlick. </l>
						<l>Al die u gaven vercoopen, claerlick</l>
						<l>Mesbruucken u insettijnghe feestelick. </l>
						<l>Smaect dit keestelick. </l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Tbeghin was gheestelick, </l>
						<l>Huer voortstel heift den Gods zone meshaeght,</l>
						<l>Want hy coopers en vercoopers heift wtgheiaeght. </l>
						<l>Hier heift hy bewezen:</l>
						<l>Wie duer coopijnghe om zijn gracye vraeght,</l>
						<l>Hy blijft verknezen. </l>
						<l>Dus Mensche, ghy en dorft niet claghen by dezen </l>
						<l>Dat ghy arm ende allendigh zijt ghestelt, </l>
						<l>Want Gods gaven en zijn niet te coopen om ghelt,</l>
						<l>Ghelijck Pieter int waerck der Apostelen leert. </l>
					</sp>
					<sp who="#mensche">
						<speaker>Mensche.</speaker>
						<l>Al mijn waercken hebbic ghedaen verkeert.</l>
						<l>Dies my therte verzeert, Ghetughe der Waerheyt,</l>
						<l>Leert my den troost en oprechte claerheyt, </l>
						<l>Hoe dat ick zal mueghen staerven hueghelic. </l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Zonder gheloove ten es niet mueghelic</l>
						<l>God te behaghene, zo Paulus schrijft. </l>
						<l>Dus hebt ghy tghelove in Christo, ghy blijft</l>
						<l>Inder eeuwigheyt zaligh; u zelven beprouft </l>
						<l>Of u yet tot den ghelove behouft,</l>
						<l>Of dat ghy zijt inder eeuwigheyt vercoren. </l>
					</sp>
					<sp who="#mensche">
						<speaker>Mensche.</speaker>
						<l>Ic gheloove wel dat Christus es gheboren</l>
						<l>Vander maghet Maria in swaerels foreest,</l>
						<l>In huer ghedaelt duer den helighen gheest,</l>
						<l>Ghecruust, ghestorven, begraven, verrezen. </l>
					</sp>
					<sp who="#kaercke">
						<speaker>Kaercke.</speaker>
						<l>Dit heift hy ghedaen om u ghenezen. </l>
						<l>Want noynt en leedt hy voor zijn eyghen schult.</l>
						<l>Al datter gheschreven stondt, heift hy vervult, </l>
						<l>Want daer te vooren stondt ghy onder de wet,</l>
						<l>Nu heift hy u onder de gracye ghezett. </l>
						<l>Hy en heescht niet anders dan tgheloove perfect,</l>
						<l>Twelc de zonde bedect. </l>
					</sp>
					<sp who="#mensche">
						<speaker>Mensche.</speaker>
						<l>Es in my suspect </l>
						<l>Tgheloove, twelc ic voor niemandt en hele?</l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Neent, maer den vyandt ghelooft alzo vele,</l>
						<l>Nochtans en blijft hy dies niet te min bezwaert. </l>
						<l>Maer die Gods woort hoort, gelooft en bewaert,</l>
						<l>Wel hemlien die zo tgheloove beluucken. </l>
					</sp>
					<sp who="#mensche">
						<speaker>Mensche.</speaker>
						<l>Wie zijnse die ment zo ziet ghebruucken?</l>
						<l>Wie weet offer eene alzo ghelooft?</l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Die ghebrandt zijn, ghezackt, versmoort, onthooft,</l>
						<l>Om tgoddelic woordt vervolght met tempeeste. </l>
					</sp>
					<sp who="#ontfaermhertigheyt">
						<speaker>Ontfermhertigheyt.</speaker>
						<l>Alzulcke menschen leifden inden gheeste: </l>
						<l>Tvleesch es verwonnen, tblijft al subiect. </l>
						<l>Maer een mensche allendigh hem kennende bevlect,</l>
						<l>Zoude ghaerne den meesten troost verwaerven, </l>
						<l>Als hy moet staerven.</l>
					</sp>
					<sp who="#mensche">
						<speaker>Mensche.</speaker>
						<l>O waerelt, ic volghe u subtijl bedaerven</l>
						<l>Duer tzondigh exploot van sgheests ghenaeren. </l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Tzondaers doodt en es niet Gods beghaeren,</l>
						<l>Maer dat hy hem zy ommekeerende ter dueght. </l>
						<l>Mensche, naer dat ghy niet van u zelven vermueght</l>
						<l>Dan zonden, en ghaerne zoudt troost ontfanghen,</l>
						<stage>Figuere. ☞ Hier tooghtmen Christus an tcruce. Moyses staende up den
							steen, ende tserpent inden spriet, met een rolle. Den steen die Moyses
							slough met zijn roede, Daer twater wt spranck om elc te drijncken, Dezen
							steen was Christus met zynen bloede, Twelc voetzel es om die hem eewigh
							ghedijncken.</stage>
						<l>Ziet hoe uwen troost al was ghehanghen</l>
						<l>An een cruus, voor elck die doodt ghesmaect,</l>
						<l>Want den vader met hem heift levende ghemaect, </l>
						<l>U zonden vergheven, een goddelicke ghifte.</l>
						<l>Die de obligacye en tandtgheschrifte, </l>
						<l>Al dat u daer van te vooren was teghen,</l>
						<l>Heift hy gheschuert en an tcruus ghesleghen;</l>
						<l>Ghelijc Moyses slouch naer swoorts bevroetzele </l>
						<l>Up den steen, waer duere zy hadden voetzele,</l>
						<l>Al dat volc van Israel inde wostyne.</l>
						<l>Mensche, nu es Christus uwe medicyne. </l>
						<l>Met dezen steen zijt ghy costelic begaeft, </l>
						<l>Dats de fonteyne daer ghy wt zijt ghelaeft.</l>
						<l>Om de zonde mijns volcx, schriftuere zeght voort,</l>
						<l>Hebbic hem ghesleghen, dits svaders woort. </l>
						<l>Dit en es den steen niet van philosophye</l>
						<l/>
						<l>Of inghezett duer menschelicke fantasye. </l>
						<l>Ghelijc tserpent verheven was, zo wy lezen, </l>
						<l>Moeste den Gods zone om u ghenezen</l>
						<l>An een cruus gherecht zijn, om tzondigh meschiet; </l>
						<l>Dits uwen aflaet, Mensche, en bezeghelden brief.</l>
					</sp>
					<sp who="#kaercke">
						<speaker>Kaercke.</speaker>
						<l>O Mensche, ghy mueght wel hebben lief</l>
						<l>Die u dus verhief wt der zonden punicye!</l>
						<l>Want de wet over u niet dan iusticye</l>
						<l>En dede, dies waert ghy in tribulacye. </l>
					</sp>
					<sp who="#ontfaermhertigheyt">
						<speaker>Ontfermhertigheyt.</speaker>
						<l>Nu es de gramschap verkeert al in gracye.</l>
						<l>Nu zijn zy verblijdt, die waren in rauwen. </l>
						<l>Den hemel es gheopent, dat lustigh bedauwen </l>
						<l>Es ghecommen; dies hadden zy verlanghen, </l>
						<l>Doude vaders die riepen met drucke bevanghen:</l>
						<l>O hemele, wilt u opene schueren,</l>
						<l>Laet ons troost ghebueren!</l>
					</sp>
					<sp who="#mensche">
						<speaker>Mensche.</speaker>
						<l>Gheheel los van trueren</l>
						<l>Es mijn herte beseven duer zulc bevroetzele. </l>
						<l>Voor my anghenomen zulc hardt ghemoetzele,</l>
						<l>Om der zonden voetzele tot mijnder onvrame. </l>
						<l>Tfy ouden Adam, ghy zondigh lichame,</l>
						<l>Dat ghy den gheest hebt dus connen verleeden. </l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Niet en magh u daeren, en wilt niet scheeden</l>
						<l>Vander waerheyt, weist altijts tvleesch bevechtigh. </l>
						<l>Zijt ghy onrechvaerdigh, Christus es gherechtigh,</l>
						<l>Ghegheven tot uwer verlossijnghe altoos. </l>
						<l>Christus es heligh, Mensche, al zijt ghy boos.</l>
						<l>Niet en magh u schaden, hebt ghy zijn ionnen. </l>
						<l>Anschaudt hoe dat hijt al heift verwonnen,</l>
						<l>Doodt, zonde, waerelt, den vyant verdreven.</l>
						<stage>Figuere. ☞ Hier tooghtmen Christum verrijzende, vernielende tserpent
							met een rolle: O doodt, waer es u prijckel onzoet? O zonde, waer es u
							heerschappije? Vyant, helle, ghy light onder voet, Al verwonnen,
							mensche, wie es u partye?</stage>
						<l>O Mensche, waer vooren zoudt ghy beven?</l>
						<l>Wil u yemandt duer invencye beschaden,</l>
						<l>Hy zeght: comt al tot my, ic zal u ontladen;</l>
						<l>Comt, drijnct om niet, hoe zondigh ghy leift; </l>
						<l>Ic bent alleene die de zonden vergheift.</l>
						<l>Zo vierigh es hy zynen troost u schijnckende. </l>
						<l>De zonden werdt hy niet meer ghedijnckende,</l>
						<l>Wanneer de mensche op zijn zonden verzucht. </l>
					</sp>
					<sp who="#mensche">
						<speaker>Mensche.</speaker>
						<l>Mijn herte als nu es zonder eenigh ducht. </l>
						<l>Waer ic nu staervende naer der chaerten propoost, </l>
						<l>Duer u instruccye ghevoelic zulcken troost,</l>
						<l>Dat my tleven niet lust yet meer respijts. </l>
						<l>Maer den mensche en staet niet een wyle tijts,</l>
						<l>Zijn eerste es dat hy te zondighen begont. </l>
					</sp>
					<sp who="#kaercke">
						<speaker>Kaercke.</speaker>
						<l>Mensche, leert staerven, bin dat ghy sterven cont. </l>
						<l>Maer eyst dat ghy zondight, alzo daer staet:</l>
						<l>Ghy hebt eenen middelaere, een advocaet. </l>
						<l>Wanneer de mensche hem zelven bekent,</l>
						<l>Met zijn ontfermhertigheyt es tuwaerts ghewent </l>
						<l>De heere excellent, vul dueghden pryzelic.</l>
					</sp>
					<sp who="#mensche">
						<speaker>Mensche.</speaker>
						<l>Of my begrepe die doodt afgryzelic, </l>
						<l>Zo datze my name tmenschelic verstant,</l>
						<l>Wat zoude dan wezen mijn troost! zeght, want</l>
						<l>Kennesse gheheele my dan ontgaet. </l>
					</sp>
					<sp who="#ontfaermhertigheyt">
						<speaker>Ontfermhertigheyt.</speaker>
						<l>Es u tgoede benomen, zo es ooc tqwaet.</l>
						<l>Wt kennesse en magh u niemandt bedwelmen. </l>
						<l>Met dit helmet u van te vooren wilt helmen. </l>
						<l>Dats thelmet der zaligheden anghedaen, </l>
						<l>Dat ghy den listighen anloop mueght wederstaen</l>
						<l>Van svyandts ommerijnghen, subtijl en wreedt. </l>
					</sp>
					<sp who="#kaercke">
						<speaker>Kaercke.</speaker>
						<l>Doet van te vooren an tharnasch Gods ghereedt, </l>
						<l>Zo mueght ghy metten zwaerde verstyven. </l>
						<l>Twelc es Gods woordt; ghy zulter me verdryven</l>
						<l>Den vyandt: dit es den raedt der kaercken</l>
						<l>Met al huer claercken. </l>
					</sp>
					<sp who="#mensche">
						<speaker>Mensche.</speaker>
						<l>Niet en can ic waercken,</l>
						<l>Alzo langhe als tvleesch hier qwelt mynen gheest,</l>
						<l>Want al tvleeschs gheneghentheyt es tot zonden meest. </l>
						<l>Dat ic doen wille latic, zo Paulus verclaert. </l>
						<l>Ic hebbe Gods woort ghehoort (maer niet bewaert),</l>
						<l>De figuere zijns doodts (dies mijn herte zeer es),</l>
						<l>Ia zijn verryzenesse, twelc noch meer es. </l>
						<l>Al dit gheloove maket my rechtvaerdigh.</l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Abraham bleef in tgheloove vulhaerdigh. </l>
						<l>An hem eyst ghebleken (hoort zondighe doove),</l>
						<l>Dat den rechtvaerdighen leift wt den gheloove. </l>
						<l>Wel hem, die tgheloove te belevene zochte!</l>
					</sp>
					<sp who="#mensche">
						<speaker>Mensche.</speaker>
						<l>Abraham metten waercken tgheloove vulbroghte,</l>
						<l>Alzo ons de schriftuere doet vermaen, </l>
						<l>Maer wt mijn eyghen en es niet goets ghedaen.</l>
						<l>Waer op zallic staen, hoort wat ic belyde. </l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Dijnct om den moordenaere ter rechter zyde.</l>
						<l>Waer op stont hy int hende zijns levens vulbroght? </l>
						<l>Noyt en wasser yet goets van hem ghewroght.</l>
						<l>Waer op stonden de thien malaetsche mede? </l>
						<stage>Figuere. ☞ Hier tooghtmen God den vader in zyne maiesteyt met een
							rolle: Moyses ic zal slaen met druckighen zeere Dit volck, over meerder
							volc stellen u heere.Moyses met een rolle: Ick biddu heere voor zo veil
							snevens, Up dat den toorn van u gramschip coelt. Plaent my liever wt den
							bouck des levens, Up dat dit volck u bermherticheyt bevoelt.David met
							een rolle: Inde diepste diepte van al mijn zonden, Van dic noch een
							diepte om mijn verstaercken. In Gods diepe bermertigheyt hebbic vonden,
							Dat die gaet boven al zijn waercken.De kinderen van Israel met een
							rolle: Israhel lovelicke loven upzett, De heere u ontfermt heift duer
							Moyses ghebett. Moyses die voor Israel heift ghebeden, Dat be teeckent
							Christus in dit beschoven, Als hi totter, doot was bestreden, Israel es
							al die in hem ghelooven.</stage>
						<l>Mattheus, Zacheus vercreghen ooc vrede, </l>
						<l>Ia alle zondaers, die beghaeren te loone </l>
						<l>Zijn milde gracye.</l>
					</sp>
					<sp who="#mensche">
						<speaker>Mensche.</speaker>
						<l>Ontfermhertigheyt schoone,</l>
						<l>Gheen meerder troost dan ghy zijt puerlic, </l>
						<l>Ic keere my tot u.</l>
					</sp>
					<sp who="#ontfaermhertigheyt">
						<speaker>Ontfermhertigheyt.</speaker>
						<l>Anschaut figuerlic </l>
						<l>Hoe zijn ontfermhertigheyt al te boven gaet</l>
						<l>Zijn ghewaercken, dies u hem te loven staet.</l>
						<l>Want wilde hy zijn rechtvaerdigheyt qwyten, </l>
						<l>Wy waren langhe tijt als de Sodomyten</l>
						<l>Al vergaen duer ons ongherechtighede. </l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Met rechten, o heere, dat David zede:</l>
						<l>En oordeelt my niet naer u gherechtigh recht,</l>
						<l>Maer naer u ontfermen; laet uwen knecht</l>
						<l>In vreden wandelen. ghy hebt hem verhoort, </l>
						<l>Ghy hebt ontfermt, doen ghy waert verstoort. </l>
						<l>Ia Israel, want u was toeghezeyt</l>
						<l>Ghesleghen te zyne, noch hebt ghy verbeyt. </l>
						<l>Duer Moyses ghebet faelden zy veil snevens. </l>
						<l>Moyses sprack: doet my wt den bouck des levens,</l>
						<l>Liever dan u volc zoude gheblaemt zijn. </l>
						<l>Van hemlien ooc zaudt ghy niet ghenaemt zijn </l>
						<l>Goedertierigh, bermhertigh heere te zyne.</l>
					</sp>
					<sp who="#kaercke">
						<speaker>Kaercke.</speaker>
						<l>Den ghezonden en behouft gheen medicyne, </l>
						<l>Israel es vanden heere ghespaert.</l>
						<l>Het zijn al Israelyten, zo David verclaert,</l>
						<l>Die in Christo ghelooven, hem kennende zachtmoedigh. </l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Voor de zyne badt Christus met liefden gloedigh.</l>
						<l>Hy sprac: vader, van die ghy my hebt ghegheven, </l>
						<l/>
						<l>Daer en es maer eenen verloren ghebleven.</l>
						<l>Dat was Iudas, zondigh hebbende ghewrocht; </l>
						<l>Up Christus ontfermen en heift hy niet ghedocht,</l>
						<l>Maer hy schiedt van hem vul desperacye. </l>
						<l>Hadde hy beghaert zijn Goddelicke gracye,</l>
						<l>Hy was om tontfermene zo ghehuldigh, </l>
						<l>Als waren de zonden alzo menighvuldigh, </l>
						<l>Als tzandt der aerden, noch zoude boven dien </l>
						<l>Hem gracye gheschien, naer Christus bediet. </l>
					</sp>
					<sp who="#ontfaermhertigheyt">
						<speaker>Ontfermhertigheyt.</speaker>
						<l>Als de mensche hem vindt in sdoodts verdriet, </l>
						<l>Te water, te lande, messchielic vergaende, </l>
						<l>Dat hy biechte noch sacrament es ontfaende, </l>
						<l>Nochtans up Gods ontfermen betraut,</l>
						<l>Midts dat hem zijn zondigh leven beraut, </l>
						<l>Dontfermhertigheyt maect hem van zonden reene,</l>
						<l>Met berau ghemeene. </l>
					</sp>
					<sp who="#mensche">
						<speaker>Mensche.</speaker>
						<l>Zo blyvic alleene</l>
						<l>Up dontfermherticheyt stervende ghehuldigh,</l>
						<l>Met berau menighvuldigh. </l>
					</sp>
					<sp who="#ghetughe-des-gheests">
						<speaker>Ghetughe des gheests.</speaker>
						<l>Dat zijt ghy schuldigh.</l>
						<l>Laet ons oorlof nemen naer speils bewyzen. </l>
					</sp>
					<sp who="#ontfaermhertigheyt">
						<speaker>Ontfermhertigheyt.</speaker>
						<l>Orlof, notabele uphanghers van pryzen! </l>
					</sp>
					<sp who="#kaercke">
						<speaker>Kaercke.</speaker>
						<l>Oorlof, onthoudt ons simpel memorye! </l>
					</sp>
					<sp who="#mensche">
						<speaker>Mensche.</speaker>
						<l>God ionne ons allen zijn eeuwighe glorye.</l>
						<l>Met pynen duere in tverclaren. </l>
						<l>God wil onzen edelen Keyzer bewaren. </l>
					</sp>
					<stage>Finis.</stage>
				</div>
			</div>
		</body>
	</text>
</TEI>
