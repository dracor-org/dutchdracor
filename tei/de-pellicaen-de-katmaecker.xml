<?xml version="1.0" encoding="utf-8"?>
<?xml-model href="https://raw.githubusercontent.com/dracor-org/dracor-schema/main/dracor.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xml:id="dut000255" xml:lang="dut">
	<teiHeader>
		<fileDesc>
			<titleStmt>
				<title type="main">De katmaecker</title>
				<author>
					<persName>
						<surname>De Pellicaen</surname>
					</persName>
					<idno type="wikidata">Q7846375</idno>
				</author>
			</titleStmt>
			<publicationStmt>
				<publisher xml:id="dracor">DraCor</publisher>
				<idno type="URL">https://dracor.org</idno>
				<availability>
					<licence>
						<ab>CC0 1.0</ab>
						<ref target="https://creativecommons.org/publicdomain/zero/1.0/"
							>Licence</ref>
					</licence>
				</availability>
			</publicationStmt>
			<sourceDesc>
				<bibl type="digitalSource">
					<name>DBNL</name>
					<idno type="URL"
						>https://www.dbnl.org/tekst/_tro001fams01_01/_tro001fams01_01_0012.php</idno>
					<availability status="free">
						<p>In the public domain.</p>
					</availability>
				</bibl>
				<bibl type="originalSource">
					<title>W.N.M. Hüsken, B.A.M. Ramakers en F.A.M. Schaars (eds.) Trou moet
						blijcken. Bronnenuitgave van de boeken der Haarlemse rederijkerskamer ‘de
						Pellicanisten’. Deel 1: Boek A. Uitgeverij Quarto, Assen 1993 </title>
				</bibl>
			</sourceDesc>
		</fileDesc>
		<profileDesc>
			<particDesc>
				<listPerson>
					<person sex="MALE" xml:id="heijn">
						<persName>heijn</persName>
					</person>
					<person sex="MALE" xml:id="roel">
						<persName>roel</persName>
					</person>
					<person sex="FEMALE" xml:id="dander">
						<persName>dander</persName>
					</person>
					<person sex="FEMALE" xml:id="deen">
						<persName>deen</persName>
					</person>
					<person sex="FEMALE" xml:id="tvroetwijf">
						<persName>tvroetwijf</persName>
					</person>
				</listPerson>
			</particDesc>
			<textClass>
				<keywords>
					<term type="genreTitle">Morality Play</term>
				</keywords>
			</textClass>
		</profileDesc>
		<revisionDesc>
			<listChange>
				<change when="2024-10-01">(Lucas van der Deijl) convert from source</change>
			</listChange>
		</revisionDesc>
	</teiHeader>
	<standOff>
		<listEvent>
			<event type="premiere" when="1578">
				<desc/>
			</event>
			<event type="written" when="1600">
				<desc/>
			</event>
		</listEvent>
		<listRelation>
			<relation active="https://dracor.org/entity/" name="wikidata"
				passive="http://www.wikidata.org/entity/"/>
		</listRelation>
	</standOff>
	<text>
		<body>
			<div type="act" n="1">
				<head>[De katmaecker]</head>
				<div type="scene" n="1">
					<head>Een batement vanden kat maecker gespeelt sint jansmis 1578 van die
						broeders van trou moet blijcken</head>
					<sp who="#heijn">
						<speaker>heijn</speaker>
						<l>Ist vis dach dat dient mij wel te weten al</l>
						<l>oft ic tavont stockvis eten sal</l>
						<l>dat waer mijn mutsken geset opt cromme</l>
						<l>wat ist ock dan ic gever niet een omme</l>
						<l>en soudt ic niet connen // een wijf regieren</l>
						<l>Ic soudt wel x oft xij mans bestieren</l>
						<l>Ic en pas op niemant een enckel gruijs</l>
						<l>nu dat is daer ic wijl gaen na huijs</l>
						<l>wat hoe oneffen sijn dees straten gemaect</l>
						<l>wat ouw heeft mijn tijsraelse bier geraect</l>
						<l>of sijn mij die hersenen dus ontstelt</l>
						<l>of wert ic van een oentger wijf gequelt</l>
						<l>Ic en quam mijn dagen noijt in dit gewoel</l>
					</sp>
					<sp who="#roel">
						<speaker>roel</speaker>
						<l>Ghoenavent heijn</l>
					</sp>
					<sp who="#heijn">
						<speaker>heijn</speaker>
						<l>Ghoenavent roel dat ghij wel vaert dat sie ic gaern</l>
					</sp>
					<sp who="#roel">
						<speaker>roel</speaker>
						<l>Van waer coemdij</l>
					</sp>
					<sp who="#heijn">
						<speaker>heijn</speaker>
						<l>uut die tavaern // dat heb ic dat lijf heel vol gheghoten</l>
					</sp>
					<sp who="#roel">
						<speaker>roel</speaker>
						<l>Doedij oeck</l>
					</sp>
					<sp who="#heijn">
						<speaker>heijn</speaker>
						<l>Ic hebts wel een vaen int lijf geschoten</l>
						<l>tis een kaerl die sijn keelgat spaert // wanneert goet mout is</l>
					</sp>
					<sp who="#roel">
						<speaker>roel</speaker>
						<l>waer henen</l>
					</sp>
					<sp who="#heijn">
						<speaker>heijn</speaker>
						<l>Thuijs waert // maer wijldij mee ic moeter te hans</l>
					</sp>
					<sp who="#roel">
						<speaker>roel</speaker>
						<l>hebdij ijet te eeten</l>
					</sp>
					<sp who="#heijn">
						<speaker>heijn</speaker>
						<l>een bout van een gans die sal ic ons te voren geven</l>
						<l>want ganse vleijs is alle mijn leven</l>
						<l>gheen beter spijs weet ic dan gansen</l>
					</sp>
					<sp who="#roel">
						<speaker>roel</speaker>
						<l>gheen gans bout en weet ic</l>
						<l>maer pasteijkens die doen mijn thert verhuegen</l>
					</sp>
					<sp who="#heijn">
						<speaker>heijn</speaker>
						<l>Eij lecker tant die sou ick ock wel moegen</l>
						<l>maer tgebreck van gelde doet mij tam sijn</l>
					</sp>
					<sp who="#roel">
						<speaker>roel</speaker>
						<l>heijne</l>
						</sp>
					<sp who="#heijn">
						<speaker>heijn</speaker>
						<l>Jae roel</l>
					</sp>
					<sp who="#roel">
						<speaker>roel</speaker>
						<l>En sal u wijf niet gram sijn</l>
						<l>dat ghij dus bij nacht coemt onwersaecht</l>
					</sp>
					<sp who="#heijn">
						<speaker>heijn</speaker>
						<l>Jae wat die man vraecht dat laet ic daer</l>
						<l>een man moet een man sijn dat is claer</l>
						<l>dus gaet vrij mee en wilt ghien vreet zijn</l>
					</sp>
					<sp who="#roel">
						<speaker>roel</speaker>
						<l>nu gaen wij dan</l>
					</sp>
					<sp who="#heijn">
						<speaker>heijn</speaker>
						<l>En sout niet wel besteet / sijn</l>
						<l>datter wijscheijt in mij begrepen waer</l>
						<l>en dat ick burgemeijster of schepen // waer</l>
						<l>oft dat ic opt cussen saet</l>
					</sp>
					<sp who="#roel">
						<speaker>roel</speaker>
						<l>Jaet bij mijnder trouwen</l>
					</sp>
					<sp who="#heijn">
						<speaker>heijn</speaker>
						<l>Longeren watte maeltijen soudt ic houwen</l>
						<l>met mijn dronckaerts soudt ict wel maecken</l>
					</sp>
					<sp who="#roel">
						<speaker>roel</speaker>
						<l>hoe souwen wij brassen</l>
					</sp>
					<sp who="#heijn">
						<speaker>heijn</speaker>
						<l>wat ons en mocht ghien gequel // naecken</l>
						<l>maer hoet is wij moeten ons lijen // met dat wij hebben</l>
					</sp>
					<sp who="#roel">
						<speaker>roel</speaker>
						<l>nu nu dat set ic besien</l>
						<l>maer gaen wij thuijswaert // u wijfken verlangen sal</l>
						<l>is misselick hoemen ons ontfangen sal</l>
						<l>hier comen twie vrouwen uut</l>
						<l>die een schuiert ende den ander</l>
						<l>met een pot waters</l>
					</sp>
					<sp who="#deen">
						<speaker>Die eerste</speaker>
						<l>Seker gevaerken dat tin is wel swart</l>
					</sp>
					<sp who="#dander">
						<speaker>dander</speaker>
						<l>Dat ist voorwaer</l>
					</sp>
					<sp who="#deen">
						<speaker>deene</speaker>
						<l>In desen drues is so hart</l>
						<l>te schuert niet alf so schoen alst wel mochte</l>
					</sp>
					<sp who="#dander">
						<speaker>dander</speaker>
						<l>gevaerken dattet u goet dochte</l>
						<l>ic soud u wel helpen // een paer ueeren</l>
					</sp>
					<sp who="#deen">
						<speaker>deen</speaker>
						<l>Jae ghij mocht wel een lutgen mee schueren</l>
						<l>nochtins schaem ic mij der schande // dat ic u set te werck</l>
					</sp>
					<sp who="#dander">
						<speaker>dander</speaker>
						<l>men seijt veel handen</l>
						<l>die maecken licht werck alsomen siet</l>
					</sp>
					<sp who="#deen">
						<speaker>deen</speaker>
						<l>gevaerken gebreckt onser nichten ijet</l>
						<l>besiet daer binnen sij begint te stenen</l>
					</sp>
					<sp who="#dander">
						<speaker>dander</speaker>
						<l>Wel in trouwen ic loop henen</l>
						<l>quaem heijn dat hijt tvroetwijf haelde</l>
					</sp>
					<sp who="#deen">
						<speaker>deen</speaker>
						<l>lieve vrou of hij weer so lange draelde</l>
						<l>als hij nuwer avonts dee die vuijle stincker</l>
					</sp>
					<sp who="#dander">
						<speaker>dat ander</speaker>
						<l>Wat nicht tis een vuijl droncken drincker</l>
						<l>hij en past niet veel op onser nichten</l>
					</sp>
					<sp who="#deen">
						<speaker>dene</speaker>
						<l>gevaerken ic sal mijn handen lichten</l>
						<l>op aventuer oft vlus mocht tijt // worden</l>
					</sp>
					<sp who="#dander">
						<speaker>dander</speaker>
						<l>wij sullen ijmer dese schuermant quijt worden</l>
						<l>tegen dat die vrouwen comen tsou lelick staen</l>
					</sp>
					<sp who="#deen">
						<speaker>deen</speaker>
						<l>wat ou sick heijne coemt ginder ghaen</l>
						<l>met roelen so ic gemerken can // sent hem omt vroetwijf</l>
					</sp>
					<sp who="#dander">
						<speaker>dander</speaker>
						<l>wij willen ons verstercken dan</l>
						<l>en roepen hem recht oft waer groot tijt</l>
					</sp>
					<sp who="#deen">
						<speaker>deen</speaker>
						<l>Ouw heijn heijn</l>
					</sp>
					<sp who="#dander">
						<speaker>dander</speaker>
						<l>Rasch sonder respijt</l>
						<l>och lieve heijn noijt en stont het so schaers</l>
					</sp>
					<sp who="#heijn">
						<speaker>heijn</speaker>
						<l>wel hoesoe hoesoe</l>
					</sp>
					<sp who="#deen">
						<speaker>deen</speaker>
						<l>Och noijt meerder vaers</l>
					</sp>
					<sp who="#heijn">
						<speaker>heijn</speaker>
						<l>wat ouw wat maecken dese wijven geschals</l>
					</sp>
					<sp who="#deen">
						<speaker>deen</speaker>
						<l>Eijlacen heijn u wijf heeft den arbeijt op den hals</l>
						<l>gering ghij moet omt vroetwijf gaen</l>
						<l>tis meer dan tijt</l>
					</sp>
					<sp who="#heijn">
						<speaker>heijn</speaker>
						<l>Neen dat is qualick verstaen // godt bescherm mij voer sulc misval</l>
					</sp>
					<sp who="#dander">
						<speaker>dander</speaker>
						<l>Och goe heijn doet het toch</l>
					</sp>
					<sp who="#heijn">
						<speaker>heijn</speaker>
						<l>Ic wedt ic en sal // al sou sij alden nacht pijpen en schreie</l>
						<l>ic most nuwer daechs wel drie dagen beijen</l>
						<l>eer ic in haer camer const geraken</l>
						<l>meendij dat ic tegen die nacht wijl gaen braken</l>
						<l>en wilt mij voer ogen niet sulcken trec leggen</l>
						<l>Ic en sals niet doen</l>
					</sp>
					<sp who="#deen">
						<speaker>deen</speaker>
						<l>Wel wat sal ic van desen geck seggen</l>
						<l>ghij weet toch wel datter macht an cleeft</l>
					</sp>
					<sp who="#heijn">
						<speaker>heijn</speaker>
						<l>Wel wat maeckt mijn wijf</l>
					</sp>
					<sp who="#dander">
						<speaker>dander</speaker>
						<l>This ghien noot datment u te kennen geeft</l>
						<l>ghij en sult doch ghien bescheijt van dien hebben</l>
						<l>dus steect u doer</l>
					</sp>
					<sp who="#heijn">
						<speaker>heijn</speaker>
						<l>Neen neen ic salt kint eerst gesien // hebben</l>
						<l>of die moeder gesproken dats een voer // al</l>
					</sp>
					<sp who="#deen">
						<speaker>deen</speaker>
						<l>Soe moecht ghij den ramp hebben</l>
					</sp>
					<sp who="#heijn">
						<speaker>heijn</speaker>
						<l>Caest selfs den bal</l>
					</sp>
					<sp who="#deen">
						<speaker>deen</speaker>
						<l>Och goe heijn ghij sulter doen seer wel aen</l>
					</sp>
					<sp who="#heijn">
						<speaker>heijn</speaker>
						<l>Wijl ic u seggen niet voert / dat schint die maen</l>
					</sp>
					<sp who="#dander">
						<speaker>dander</speaker>
						<l>En al waert ghij noch so groten dronckaert</l>
						<l>ghij sultet doen</l>
					</sp>
					<sp who="#heijn">
						<speaker>heijn</speaker>
						<l>Wie icke marotte</l>
					</sp>
					<sp who="#deen">
						<speaker>dene</speaker>
						<l>Jae ghij dronckaert // onbeleeft sot der vrouwen belastere</l>
					</sp>
					<sp who="#heijn">
						<speaker>heijn</speaker>
						<l>Eij ghij lelijcke trompe</l>
					</sp>
					<sp who="#deen">
						<speaker>deen</speaker>
						<l>ghij vuijle henentaster // zoudij niet gaen daer die vrou in arbeijt
							leijt</l>
					</sp>
					<sp who="#heijn">
						<speaker>heijn</speaker>
						<l>Et cetera tis toch genoech geseijt</l>
					</sp>
					<sp who="#dander">
						<speaker>dander</speaker>
						<l>ghij sijt een dronckaert van cleinen verstande</l>
					</sp>
					<sp who="#roel">
						<speaker>roel</speaker>
						<l>zeker tis wel een grote schande</l>
						<l>dat ghi een man alsulc misval biet</l>
					</sp>
					<sp who="#deen">
						<speaker>dene</speaker>
						<l>wat doetmen hem</l>
					</sp>
					<sp who="#roel">
						<speaker>roel</speaker>
						<l>Ic segge ten is al niet</l>
						<l>dat die wijfs willen die mans bestieren</l>
						<l>sullen wij ons laten van vrouwen regieren</l>
						<l>een man moet een man sijn wiet sou becopen</l>
					</sp>
					<sp who="#dander">
						<speaker>dander</speaker>
						<l>Jae wie souse dan haelen</l>
					</sp>
					<sp who="#roel">
						<speaker>roel</speaker>
						<l>En ghij mochter om lopen</l>
						<l>Ja siet wat dese dantelorij toch voerheeft</l>
					</sp>
					<sp who="#dander">
						<speaker>dander</speaker>
						<l>Dantelorijt die ghij teeten geeft</l>
						<l>wat meent toch desen droncken bloet</l>
						<l>meendij dat ic verschiet // neen ic niet een voet</l>
						<l>Ic en haelse ock niet doer ghien bedrijf</l>
					</sp>
					<sp who="#roel">
						<speaker>roel</speaker>
						<l>En ghij soutse haelen // Jae waert ghij mijn wijf</l>
						<l>al waert ghij noch so fel wat waert dan</l>
					</sp>
					<sp who="#dander">
						<speaker>dander</speaker>
						<l/>
						<l>nu quansuijs ic bijn u wijf en ghij mijn man</l>
						<l>doet ghij mij nu die vroevrou haelen</l>
					</sp>
					<sp who="#roel">
						<speaker>roel</speaker>
						<l>nu wel dan // hoerdijt wijf sonder dralen</l>
						<l>heijns wijf gaet in arbeijt // loopt sonder geschille</l>
						<l>en haeltet vroetwijf</l>
					</sp>
					<sp who="#dander">
						<speaker>dander</speaker>
						<l>Ic en hebts ghienen wille</l>
						<l>doettet selve ic sal mij den arbeijt wachten</l>
					</sp>
					<sp who="#roel">
						<speaker>roel</speaker>
						<l>Ghij sultet doen of bij gans machten</l>
						<l>Jae wacht toch mijn vrou sij mocht haer seer doen</l>
					</sp>
					<sp who="#dander">
						<speaker>dander</speaker>
						<l>Beijt ter goeder trou / wat sou doch mijn heer doen</l>
						<l>wech ghij dronckaert en bijn ic niet het wijf</l>
					</sp>
					<sp who="#roel">
						<speaker>roel</speaker>
						<l>wat ouw heijne siet toch dit bedrijf</l>
						<l>en soudij u niet om te gaen porren ic sal u geraken</l>
					</sp>
					<sp who="#dander">
						<speaker>dander</speaker>
						<l>zegt boef ghij en sout niet dorren</l>
						<l>sout ghij ons vrouwen willen verdrucken</l>
					</sp>
					<sp who="#roel">
						<speaker>roel</speaker>
						<l>Hoe soudt ic u ghoijen</l>
					</sp>
					<sp who="#dander">
						<speaker>dander</speaker>
						<l>Hoe soudt ic u plucken // siedij dat wel</l>
					</sp>
					<sp who="#roel">
						<speaker>roel</speaker>
						<l>Jae wat wildij daer af clappen</l>
					</sp>
					<sp who="#dander">
						<speaker>dander</speaker>
						<l>Dat soudt ic op u kinnebacken // lappen</l>
					</sp>
					<sp who="#roel">
						<speaker>roel</speaker>
						<l>heijn sidt ghij al stil en laet mijn mijn macht proven</l>
						<l>wie dunct u dat ic bijn</l>
					</sp>
					<sp who="#dander">
						<speaker>dander</speaker>
						<l>De elft van twie boeven</l>
						<l>gevaerken staet een luttel besijen</l>
						<l>Ic sal hem wel hebben</l>
					</sp>
					<sp who="#roel">
						<speaker>roel</speaker>
						<l>Jae wildij mij bestrijen</l>
					</sp>
					<sp who="#dander">
						<speaker>dander</speaker>
						<l>Jaeck hier moetij doer ende daer in</l>
						<l>en wilt dat proven // dat is een beghin</l>
						<l>Ic sal u noch die oghen uut crabbelen</l>
					</sp>
					<sp who="#roel">
						<speaker>roel</speaker>
						<l>Ic sal u tuijten mee wat brabbelen</l>
						<l>of gaet om tvroetwijf // met haesten groot</l>
					</sp>
					<sp who="#dander">
						<speaker>dander</speaker>
						<l>Ic en salse niet haelen Jae bijder doot</l>
						<l>haelt ghijse // en daer mee gedaen</l>
					</sp>
					<sp who="#roel">
						<speaker>roel</speaker>
						<l>Sou icse haelen</l>
					</sp>
					<sp who="#dander">
						<speaker>dander</speaker>
						<l>Jae ghij of wij sullen noch eens campen gaen</l>
					</sp>
					<sp who="#roel">
						<speaker>roel</speaker>
						<l>wat laet ghij u duncken</l>
					</sp>
					<sp who="#dander">
						<speaker>dander</speaker>
						<l>En wat moechdij meenen</l>
						<l>meendij ons vrouwen aldus te verclenen</l>
						<l>her her her ghij moetr blijven ghij vuijle calant</l>
					</sp>
					<sp who="#roel">
						<speaker>roel</speaker>
						<l>Och heijn heijn doet mij nu bijstant</l>
						<l>en helpt mijn toch dit wijf beslechten</l>
					</sp>
					<sp who="#deen">
						<speaker>dene</speaker>
						<l>heijn ic rae u en beghint het niet</l>
					</sp>
					<sp who="#heijn">
						<speaker>heijn</speaker>
						<l>neen ic en wijl niet vechten</l>
						<l>ic saet veel liever te bethehem int cloester</l>
					</sp>
					<sp who="#dander">
						<speaker>dander</speaker>
						<l>Ic sal u leren tegen vrouwen op rechten</l>
					</sp>
					<sp who="#roel">
						<speaker>roel</speaker>
						<l>Och helpt mij toch heijn</l>
					</sp>
					<sp who="#heijn">
						<speaker>heijn</speaker>
						<l>neen ic en wijl niet vechten</l>
					</sp>
					<sp who="#deen">
						<speaker>deen</speaker>
						<l>Ic soudt mijn clauwen / in u baert ock vlechten</l>
						<l>ghij en derft niet wachten na sulcken vertrooster</l>
					</sp>
					<sp who="#roel">
						<speaker>roel</speaker>
						<l>Och helpt mij toch heijne</l>
					</sp>
					<sp who="#heijn">
						<speaker>heijn</speaker>
						<l>Ic en wijl niet vechten</l>
						<l>Ic saet veel liever te betleehem int cloester</l>
					</sp>
					<sp who="#deen">
						<speaker>dene</speaker>
						<l>Jae ghij en toech niet een herinck vanden roester</l>
						<l>al soudijse sien verbarnen</l>
						<l>nu lichtelic sonder lange marren</l>
						<l>zuldij dus als een dwaes gaen thieren</l>
						<l>gaet haeltet vroetwijf</l>
					</sp>
					<sp who="#heijn">
						<speaker>heijn</speaker>
						<l>wel gaen wij bieren</l>
						<l>wildijse haelen gaet haeltse selve</l>
						<l>hier weetij tslot</l>
					</sp>
					<sp who="#deen">
						<speaker>deen</speaker>
						<l>Dats waer hier ghij sot</l>
						<l>maer gevaer ic sie wel dattet verloren is</l>
						<l>en soutmen u kint laten sien eert geboren is</l>
						<l>loopt toch om tvroetwijf wij hebbens verlingen</l>
					</sp>
					<sp who="#heijn">
						<speaker>heijn</speaker>
						<l>Sou sie tkint met haer bringen</l>
						<l>so en hoerde ic mijn dagen noijt sulcken spot</l>
					</sp>
					<sp who="#deen">
						<speaker>deen</speaker>
						<l>gaet ghij slechts omt tvroetwijf</l>
					</sp>
					<sp who="#heijn">
						<speaker>heijn</speaker>
						<l>Ic en sal wijl godt</l>
						<l>meendij mij also die blauwe hoijck om te hangen</l>
						<l>coom gaen wij roel</l>
					</sp>
					<sp who="#deen">
						<speaker>deen</speaker>
						<l>wij souden eer een palinck bij die steert vangen</l>
						<l>eer wij souwen om enighe saecken</l>
						<l>Desen bloet connen wijs gemaecken</l>
						<l>datter tvroetwijf eerst moet wesen in secreten</l>
					</sp>
					<sp who="#dander">
						<speaker>dander</speaker>
						<l>Dees henneghecken willent altemael weeten</l>
						<l>al souwense arm of been breecken</l>
					</sp>
					<sp who="#deen">
						<speaker>deen</speaker>
						<l>hebben wij nu eijt wech gesteken</l>
						<l>dat sullen sij nu vinden ramp heb den hoep</l>
						<l>en gaent verdrincken</l>
					</sp>
					<sp who="#dander">
						<speaker>dander</speaker>
						<l/>
						<l>Wij hebben die quaeste coop</l>
						<l>waer ic niet getrout ic en troude nimmermeer</l>
					</sp>
					<sp who="#deen">
						<speaker>deen</speaker>
						<l>Somtijts sijn wij siec oft dan doettet thoeft seer</l>
						<l>dan comen sij droncken thuijs</l>
					</sp>
					<sp who="#dander">
						<speaker>dander</speaker>
						<l>wie zoudt hem bedancken een cruijs</l>
						<l>en dan stoeten zij haer voeten an den dreppel quansuijs</l>
						<l>dan en wetense hoe zijt sullen heffen of leggen</l>
						<l>op dat sij kiven moegen</l>
					</sp>
					<sp who="#deen">
						<speaker>deen</speaker>
						<l>sij staen somtijts meer quaets te seggen</l>
						<l>dan trecken wijt ter herten // en moeten becnagen</l>
					</sp>
					<sp who="#dander">
						<speaker>dander</speaker>
						<l>Jae this grote pijne</l>
					</sp>
					<sp who="#deen">
						<speaker>dene</speaker>
						<l>This een deerlick verdriet // wij hebben reden te clagen</l>
					</sp>
					<sp who="#dander">
						<speaker>dander</speaker>
						<l>Eer ic mijn man meer soude verdragen</l>
						<l>Ic hadde liever diep in mijn vinger gebeten</l>
					</sp>
					<sp who="#deen">
						<speaker>deen</speaker>
						<l>wij thuijs met onse kinderen sobermaeltijden teeten</l>
						<l>en die mans sittent doer haer keelgat en gieten</l>
					</sp>
					<sp who="#dander">
						<speaker>dander</speaker>
						<l>tsal noch godt en die werelt verdrieten</l>
						<l>ons heer sal dees dronckaerts noch bedroven</l>
					</sp>
					<sp who="#deen">
						<speaker>deen</speaker>
						<l>En dees mans die haer pilen in die vreemde doelen verschieten</l>
					</sp>
					<sp who="#dander">
						<speaker>dander</speaker>
						<l>Dat sal noch godt ende die werelt verdrieten</l>
					</sp>
					<sp who="#deen">
						<speaker>deen</speaker>
						<l>ander vrouwen en dorstens niet genieten</l>
						<l>tghen datmen thuijs wel sou behoeven</l>
					</sp>
					<sp who="#dander">
						<speaker>dander</speaker>
						<l>Dat sal noch godt en die werelt verdrieten</l>
						<l>want sulc volc sal godt noch bedroven</l>
					</sp>
					<sp who="#deen">
						<speaker>deen</speaker>
						<l>Dan sien sij noch Jeloers die sommige boeven</l>
						<l>waer dat sijt soecken sij moeten kijven</l>
					</sp>
					<sp who="#dander">
						<speaker>dander</speaker>
						<l>nu gevaerken hoe mochten wijt bedriven</l>
						<l>dat wij heijne den dronckaert sonder geschille</l>
						<l>om tvroetwijf zennen</l>
					</sp>
					<sp who="#deen">
						<speaker>deen</speaker>
						<l>Hij en heeftet toch ghienen wille</l>
						<l>voer hij kint gesien heeft en hoeren criten</l>
					</sp>
					<sp who="#dander">
						<speaker>dander</speaker>
						<l>Tijs om niet wij moetent ons selven quijten</l>
						<l>dat hij tvroetwijf haelt // ten dient niet gelaect</l>
						<l>cort raet goet raet</l>
					</sp>
					<sp who="#deen">
						<speaker>deen</speaker>
						<l>Ic weetet ons wel gemaeckt</l>
						<l>jae moegen wij slechts hier een kat vinnen</l>
						<l>dien sullen wij hier in die luijeren gaen binnen</l>
						<l>en dan sullen wij hem maecken vroet</l>
						<l>dattet sijn kint is</l>
					</sp>
					<sp who="#dander">
						<speaker>dander</speaker>
						<l>Dien raedt is guet</l>
						<l>want die katte die sal tonser zeghen</l>
						<l>grimmen en mauwen als die kinderen plegen</l>
						<l>dus sal hijt geloven // en haesten mits desen</l>
						<l>om tvroetwijf te lopen</l>
					</sp>
					<sp who="#deen">
						<speaker>Deen</speaker>
						<l>Jae waer mach hij wesen</l>
						<l>dat wij hem dees boetschap maken bekent</l>
					</sp>
					<sp who="#dander">
						<speaker>dander</speaker>
						<l>hij is int bier huis oft daer omtrent</l>
						<l>dus bacaert die kat om hem te verdullen</l>
						<l>ic hoep dat wij hem capproen sullen vullen</l>
					</sp>
					<sp who="#heijn">
						<speaker>heijn</speaker>
						<l>Adieu roel wij moeten scheien</l>
						<l>tis tijt quantken</l>
					</sp>
					<sp who="#roel">
						<speaker>roel</speaker>
						<l>god wijl u geleijen</l>
						<l>help gans wat lecker mout was dat</l>
						<l>Ic mochtet seer wel</l>
					</sp>
					<sp who="#heijn">
						<speaker>heijn</speaker>
						<l>twas een vol vat</l>
						<l>Ic en hebber inden buijck ghien gequel of</l>
						<l>hoe vaert ghij roel</l>
					</sp>
					<sp who="#roel">
						<speaker>roel</speaker>
						<l>Ic voer daer seer wel of</l>
						<l>en ic en gaf niet sonder falen</l>
					</sp>
					<sp who="#heijn">
						<speaker>heijn</speaker>
						<l>sijt daer of gepaeijt // vrij // ic woudt selfs betalen</l>
					</sp>
					<sp who="#roel">
						<speaker>roel</speaker>
						<l>mijn hooft dat draijt mij</l>
						<l>en mijn benen mij begeven</l>
					</sp>
					<sp who="#heijn">
						<speaker>heijn</speaker>
						<l>Roel mijn dunct dat die aerde gaet beven</l>
						<l>adieu quant ic gae tuijswaert strijcken</l>
					</sp>
					<sp who="#roel">
						<speaker>roel</speaker>
						<l>heijn mijn dunct dat alle die huijsen leven</l>
					</sp>
					<sp who="#heijn">
						<speaker>heijn</speaker>
						<l>En ic sie vast op daerde sij dunct mij te beven</l>
					</sp>
					<sp who="#roel">
						<speaker>roel</speaker>
						<l>wij hebben so gedroncken boven schreven</l>
						<l>dat wij beij staer oghen waer wij kijcken</l>
					</sp>
					<sp who="#heijn">
						<speaker>heijn</speaker>
						<l>noch sie ic al die aerde staen beven</l>
						<l>adieu roel ic gae thuijswaert stricken</l>
						<l>Ic wil gaen voerstellen die quaetste practijken</l>
						<l>ic sal noch tavont dees wijfs begecken</l>
						<l>menen sij mij tot haeren dienst te trecken</l>
						<l>ic sou mijn selver liever sueven strotten of steken</l>
					</sp>
					<sp who="#deen">
						<speaker>deen</speaker>
						<l>siet toch heijn coompt</l>
					</sp>
					<sp who="#dander">
						<speaker>dander</speaker>
						<l>gheringe wilt hem toe spreken</l>
						<l>en laet ons kint hem presenteren</l>
					</sp>
					<sp who="#deen">
						<speaker>deen</speaker>
						<l>men sal met hem die geck noch scheren</l>
						<l>ouu heijn hoort hier toch en staet al stille</l>
					</sp>
					<sp who="#heijn">
						<speaker>heijn</speaker>
						<l/>
						<l>Jae wat isser gans</l>
					</sp>
					<sp who="#deen">
						<speaker>deen</speaker>
						<l>Om dat ic u spreken wille</l>
						<l>als een die u welvaert bemint</l>
						<l>siet wat hier is</l>
					</sp>
					<sp who="#heijn">
						<speaker>heijn</speaker>
						<l>Is dat mijn kint dat nu geboren is</l>
					</sp>
					<sp who="#deen">
						<speaker>dene</speaker>
						<l>Jae this waer</l>
					</sp>
					<sp who="#heijn">
						<speaker>heijn</speaker>
						<l>O lof almachtich coninck claer</l>
						<l>door wien ic heb dees gracij gevonden</l>
						<l>en hebt mijn dit soete babbelaerken gesonnen</l>
						<l>dies ic nu u lof spreck mijt groten hopen</l>
					</sp>
					<sp who="#deen">
						<speaker>deen</speaker>
						<l>Rasch haelt nu tvroetwijf</l>
					</sp>
					<sp who="#heijn">
						<speaker>heijn</speaker>
						<l>nu gae icker om lopen</l>
						<l>maer geeft mijn eens tkint op alle bre</l>
						<l>Ic moet u eens kussen o mijn vree</l>
						<l>dan gae ic lopen hoert mijn bediet</l>
						<l>siet toch hoe vriendelijc tbloetgijn op mij siet</l>
						<l>Ic moet mijn eens om te cussen pogen</l>
						<l>sietet toch loeren met sijn grauwe ogen</l>
						<l>nimmermeer en moetij comen in sviants handen</l>
						<l>en bij gans harten kint heeft tanden</l>
						<l>het grimt op mijn sij natuer moet trecken</l>
						<l>nu ic sal mijn gaen omt vroetwijf recken</l>
						<l>nochtans criech ic eenen swaren moet</l>
						<l>wortet kint groot het vervicht al mijn guet</l>
						<l>maer om sijn vriendelicheijt moet ic mij paijen</l>
						<l>eij siet toch hoe die oghe tot mij waert draijen</l>
						<l>hout daer ic gae lopen tot desen stonden</l>
						<l>omt tvroetwijf</l>
					</sp>
					<sp who="#deen">
						<speaker>Deen</speaker>
						<l>Ons leven noijt beter raedt gevonden</l>
						<l>noijt man en was noijt bet beluetert</l>
					</sp>
					<sp who="#dander">
						<speaker>dander</speaker>
						<l>maer of hijt seijde so waert toch al verpuetert</l>
						<l>tegen vroet wijf dattet kint geboren is</l>
						<l>soe en sal sij niet comen</l>
					</sp>
					<sp who="#deen">
						<speaker>deen</speaker>
						<l>sij sal weten wat ons sporen is</l>
						<l>dus laet ons gaen sien hoe dat onse nicht vaert</l>
						<l>tstuck wort ons van haer geopenbaert</l>
					</sp>
					<sp who="#heijn">
						<speaker>heijn</speaker>
						<l>Ghans longen this nu een clare maen schijn</l>
						<l>noch denc ic om mijn lieve kints aenschijn</l>
						<l>tsach so wildelick men mochter of ijsen</l>
						<l>nu wijl ic mijn gaen pepeijnsen</l>
						<l>hoe ict alder profijtelijxte mochte heeten</l>
						<l>heet ict heijne bij gans sweten</l>
						<l>So salt sijn nat schoffierlick mogen</l>
						<l>want het goe bier doet mijn hart verhoegen</l>
						<l>sout ock herri heten so waer ic beschaemt</l>
						<l>want herri is een esel genaemt</l>
						<l>heet ict pieter die stellent flux int werre</l>
						<l>of heet ict willem dat is een verre</l>
						<l>heet ict kuen dat is een oijvaer</l>
						<l>gerrit dat is een gent voerwaer</l>
						<l>heet ict melis dat waer die tratte</l>
						<l>heet ict thonis dat waer een varcken datte</l>
						<l>heet ict aert dat is een raven</l>
						<l>en wouter dat is een schaep nu laet ict draven</l>
						<l>die naem en wijl ic mij niet onderwinnen</l>
						<l>maer ic sal hier omtrent het vroetwijf vinnen</l>
						<l>dus wijl icker tho gaen vrij int openbaer</l>
						<l>hier staet het huijs dus clop ic voerwaer</l>
						<l>hou sick hou</l>
					</sp>
					<sp who="#tvroetwijf">
						<speaker>tvroetwijf</speaker>
						<l>wien hoer ic daer</l>
						<l>zo seer cloppen inder nacht // nu</l>
					</sp>
					<sp who="#heijn">
						<speaker>heijn</speaker>
						<l>this heijn u vriendt // haest u al u macht // nu</l>
						<l>steect uut u hooft</l>
					</sp>
					<sp who="#tvroetwijf">
						<speaker>tvroetwijf</speaker>
						<l>wat ghij sijt al droncken</l>
					</sp>
					<sp who="#heijn">
						<speaker>heijn</speaker>
						<l>Ic en bijn bij loode // ic coom tot u te suecken secuers en raet</l>
						<l>mijn wijf heeft den arbeijt</l>
					</sp>
					<sp who="#tvroetwijf">
						<speaker>tvroetwijf</speaker>
						<l>Ist haestich te doen heijn</l>
					</sp>
					<sp who="#heijn">
						<speaker>heijn</speaker>
						<l>Jaet Jaet // dus haest u geringe tmoet soe geschien</l>
						<l>sij gaet in arbeijt want ic hebt self tkint gesien</l>
						<l>en ock gecust an sijn mondeken</l>
						<l>Och tis een soe properen // soeten grondeken</l>
						<l>Dus coem ic u met groten haesten haelen</l>
						<l>haest u geringe</l>
					</sp>
					<sp who="#tvroetwijf">
						<speaker>tvroetwijf</speaker>
						<l>beijt gaet ghij met mijn dralen</l>
						<l>wat soudt ic daer maecken alst kint geboren / leeft</l>
					</sp>
					<sp who="#heijn">
						<speaker>heijn</speaker>
						<l>Lieve vrou voer alsulcken torm sneeft</l>
						<l>ic hebt kint gesien ic segt u plat</l>
						<l>sij gaet in arbeijt</l>
					</sp>
					<sp who="#tvroetwijf">
						<speaker>tvroetwijf</speaker>
						<l>verhaert of in een ic hael u wat</l>
						<l>om u te versien ghij droncken bloet</l>
						<l>steect u door</l>
					</sp>
					<sp who="#heijn">
						<speaker>heijn</speaker>
						<l>noijt dus onvroet</l>
						<l>bij der doot ic salt mijn heren ontdecken</l>
						<l>hoerdijt ghij dantelorij suldij niet ontwecken</l>
						<l>en doet alsmen u hier verclaert heeft</l>
					</sp>
					<sp who="#tvroetwijf">
						<speaker>tvroetwijf</speaker>
						<l/>
						<l>en ghij segt dat sij tkint gebaert heeft</l>
						<l>hoe soud sij dan connen in arbeijt gaen</l>
						<l>swijcht vuijle dronckaert</l>
					</sp>
					<sp who="#heijn">
						<speaker>heijn</speaker>
						<l>So sal ic hier alle den nacht blijven staen</l>
						<l>en dat sal mij een sier verdrieten // niet</l>
						<l>eij lelijke cronge</l>
					</sp>
					<sp who="#tvroetwijf">
						<speaker>tvroetwijf</speaker>
						<l>so sal ic u begieten siet</l>
						<l>al maectij noch so seer den sot</l>
						<l>hout daer siet / daer is den helen huspot</l>
						<l>ic meen ghij sult nu u selven vercoelen</l>
						<l>ghoe nacht heijn ghoe nacht</l>
					</sp>
					<sp who="#heijn">
						<speaker>heijn</speaker>
						<l>TJan soumen mij so die boeverij of spoelen</l>
						<l>eijlaes nu schijn ic bedorven // te sijn</l>
						<l>Is dat mijn wijf sterft in dese pijn</l>
						<l>Och ic claech godt dit groot mijsval</l>
					</sp>
					<sp who="#tvroetwijf">
						<speaker>tvroetwijf</speaker>
						<l>En of dese dronckert hier blijven sal</l>
						<l>ouw ghij dronckaert en wijldij niet verhaeren</l>
						<l>of wildijs meer hebben</l>
					</sp>
					<sp who="#heijn">
						<speaker>heijn</speaker>
						<l>Och vaet mijn verclaren</l>
						<l>want sij tonsent mijt allen groten noot // hebben</l>
					</sp>
					<sp who="#tvroetwijf">
						<speaker>tvroetwijf</speaker>
						<l>verhaert verhaert</l>
					</sp>
					<sp who="#heijn">
						<speaker>heijn</speaker>
						<l>Jae wildij mijn wijf dan doot // hebben</l>
						<l>soe moet ic lijden een swaer verdriet</l>
					</sp>
					<sp who="#tvroetwijf">
						<speaker>tvroetwijf</speaker>
						<l>Jae ghij geckt met mij</l>
					</sp>
					<sp who="#heijn">
						<speaker>heijn</speaker>
						<l>Ic en doe seker niet</l>
						<l>mijn wijf gaet in arbeijt // alsoot waer / is</l>
						<l>dus mercktij wel dat die pijne swaer // is</l>
						<l>ic kustet kint dus en wilt niet // veijsen</l>
						<l>mijn wijf heeft den arbeijt</l>
					</sp>
					<sp who="#tvroetwijf">
						<speaker>tvroetwijf</speaker>
						<l>wat sal ic hier uut peijsen</l>
						<l>en ghij segt dat het kint van die moeder is geboren</l>
						<l>so isser al een vroetwijf dat weet ic te voren</l>
						<l>en men heefter te besigen niet meer dan een</l>
						<l>dus verhaert</l>
					</sp>
					<sp who="#heijn">
						<speaker>heijn</speaker>
						<l>En daer en isser gheen</l>
						<l>noch daer en heefter ghien geweest</l>
					</sp>
					<sp who="#tvroetwijf">
						<speaker>tvroetwijf</speaker>
						<l>en kint is geboren segdij</l>
					</sp>
					<sp who="#heijn">
						<speaker>heijn</speaker>
						<l>voerwaer ic segt onbedeest</l>
						<l>en mijn wijf gaet in arbeijt dat seg ic noch</l>
						<l>ghelooft mij vrij</l>
					</sp>
					<sp who="#tvroetwijf">
						<speaker>tvroetwijf</speaker>
						<l>Aenhoert mij thoch</l>
						<l>wat desen droncken bloet // staet en relt</l>
						<l>Ic sie wel hij is met een sot gequelt</l>
						<l>of een kalf van blaes velt // heeft hem gesteken</l>
						<l>want sij heeft den arbeijt toch al geleden</l>
					</sp>
					<sp who="#heijn">
						<speaker>heijn</speaker>
						<l>en ic hoerde die vrouwen spreken</l>
						<l>dat sij in arbeijt ghinc daer blijf ic bij</l>
						<l>doen ict kint sach</l>
					</sp>
					<sp who="#tvroetwijf">
						<speaker>tvroetwijf</speaker>
						<l>nu hoer ic vrij sij hebben u gesonnen om die dackschaere</l>
						<l>maer hoerdijt // dronckaert met al u geblare</l>
						<l>Ic en gae niet met u nu wetijt slot</l>
						<l>voer ict kint zie</l>
					</sp>
					<sp who="#heijn">
						<speaker>heijn</speaker>
						<l>suldij dan mijt mij gaen</l>
					</sp>
					<sp who="#tvroetwijf">
						<speaker>tvroetwijf</speaker>
						<l>Jaet sonder spot</l>
					</sp>
					<sp who="#heijn">
						<speaker>heijn</speaker>
						<l>Thuijs na mijn kot // Ic loop rechte voert</l>
						<l>en hael u tkint</l>
					</sp>
					<sp who="#tvroetwijf">
						<speaker>tvroetwijf</speaker>
						<l>Al versmoert al versmoert</l>
						<l>ic heb hem daer thoot verbonden</l>
						<l>nonforts ic heb hem eerst an van hier gesonden</l>
						<l>hier mee so sluijt ic mijn vinsterken vast</l>
						<l>noijt man en hoorde van sulcken gast</l>
					</sp>
					<sp who="#heijn">
						<speaker>heijn</speaker>
						<l>gans mast hoe wordic daer begoten</l>
						<l>maer tegen dese quae tandelose marotten</l>
						<l>en machmen houwen ghien parlement</l>
						<l>hola ic bijn mijn huijs ontrent</l>
						<l>en ic sie die vrouwen voer die duere staen</l>
						<l>dus gae ict kint eijsschen</l>
					</sp>
					<sp who="#deen">
						<speaker>deen</speaker>
						<l>Ou siet heijn compt ghinder gegaen</l>
					</sp>
					<sp who="#dander">
						<speaker>dander</speaker>
						<l>Hij en brengt dat vroet wijf niet // maer ic sie heine</l>
					</sp>
					<sp who="#deen">
						<speaker>deen</speaker>
						<l>wijl ic u seggen ic derf wel meijnen</l>
						<l>dat hijt vroet wijf geseijt heeft bijsonder</l>
						<l>dat het kint geboren is</l>
					</sp>
					<sp who="#dander">
						<speaker>dander</speaker>
						<l>Dat en waer ghien wonder</l>
						<l>gans longen / so sullen wij int verdriet sijn</l>
						<l>want het soe gebuert</l>
					</sp>
					<sp who="#deen">
						<speaker>deen</speaker>
						<l>tsal so geschiet sijn</l>
						<l>sij sal certein wel weeten den Roock</l>
						<l>dattet bueselen sijn</l>
					</sp>
					<sp who="#heijn">
						<speaker>heijn</speaker>
						<l>Hier ben ic oock</l>
						<l>en ic groet u allen // groot met den smallen</l>
						<l>die hier vergaert sijn</l>
					</sp>
					<sp who="#dander">
						<speaker>dander</speaker>
						<l>wel wat sal hier of vallen</l>
						<l>compt die vroemoer niet wat salt bedijen</l>
						<l>of en sal sij niet comen</l>
					</sp>
					<sp who="#heijn">
						<speaker>heijn</speaker>
						<l/>
						<l>Sij wilt kint eerst sien</l>
						<l>ock seijt sij mij dattet van oude seden was</l>
						<l>dat naet baren die meeste sorge geleden was</l>
						<l>maer om mijn arbeijt niet te verliesen</l>
						<l>geeft mij tkint</l>
					</sp>
					<sp who="#dander">
						<speaker>dander</speaker>
						<l>wat raedij</l>
					</sp>
					<sp who="#deen">
						<speaker>deen</speaker>
						<l>van twie quaen tbeste te kiesen</l>
						<l>siet hier tkint nu aldus gaet</l>
					</sp>
					<sp who="#dander">
						<speaker>dander</speaker>
						<l>noijt quader stuck</l>
					</sp>
					<sp who="#deen">
						<speaker>deen</speaker>
						<l>ic seg dat sijt al verstaet</l>
						<l>hij werdt van haer ock sheren gedreven</l>
					</sp>
					<sp who="#heijn">
						<speaker>heijn</speaker>
						<l>wel sal ic mijn kint hebben</l>
					</sp>
					<sp who="#dander">
						<speaker>dander</speaker>
						<l>men salt u geven</l>
						<l>maer ghij moetet decken en warm houwen</l>
						<l>want laet ghijt uut uwen arm vallen // in trouwen</l>
						<l>so waer ons nakende een groten thorn</l>
					</sp>
					<sp who="#heijn">
						<speaker>heijn</speaker>
						<l>heij nenick en sorcht daer niet voren</l>
						<l>geeft mij mijn kint ic loop omt vroetwijf</l>
					</sp>
					<sp who="#deen">
						<speaker>deen</speaker>
						<l>hout daer loop seere</l>
					</sp>
					<sp who="#heijn">
						<speaker>heijn</speaker>
						<l>gaedieu nu gae ic vrij stijf</l>
						<l>noijt en was in mij meerder vreuch beseven</l>
						<l>dies wort van mij een lietken angeheven</l>
						<l>als ic mijn lijden heelen moet</l>
						<l> </l>
						<l>hola dat is te hoech een voet</l>
						<l>een ander sal ic int woesent setten</l>
						<l>een vroutken eedel wel waer mach mij dat letten</l>
						<l> </l>
						<l>Ic gaep oneffen dat compt vant laeten</l>
						<l>ic sou wel singen // wist ic te pas te gaepen</l>
						<l>want ic bijn vast in mijnen sanck</l>
					</sp>
					<sp who="#roel">
						<speaker>roel</speaker>
						<l>Is dat niet heijne daer ic tavont mee dranck</l>
						<l>of heb ik beij mijn ogen verkeken</l>
					</sp>
					<sp who="#heijn">
						<speaker>heijn</speaker>
						<l>Jemij wat compt ons ghinder gestreken</l>
						<l>mijn leden beginnen mij van anxt te vresen</l>
						<l>Ist een halft oft een nachmerrij wat macht weesen</l>
						<l>Ic wout dat ic tonsen stont achter die duer</l>
						<l>this zeper een bijtebau // ic siet wel ter kuer</l>
						<l>ave salus credo int heijlich cruijs</l>
						<l>waij tkint moeter blijven noijt sulcken confuijs</l>
						<l>van vaer dat mij mijn hart gaet beven</l>
					</sp>
					<sp who="#roel">
						<speaker>roel</speaker>
						<l>heijn en vervaert u niet mijn vrient verheven</l>
						<l>en weetij niet dat wij vlus tsamen droncken</l>
					</sp>
					<sp who="#heijn">
						<speaker>heijn</speaker>
						<l>Eij roel mijn hart was mij bij naest in mij schoen gesoncken</l>
						<l>ic sach u van varre te wonder aen</l>
					</sp>
					<sp who="#roel">
						<speaker>roel</speaker>
						<l>heijn moetij noch omt vroetwijf gaen</l>
						<l>so sijdij een arm bloet ic segt u te voren</l>
					</sp>
					<sp who="#heijn">
						<speaker>heijn</speaker>
						<l>Lieve man ic hebt kint gesien // this geboren</l>
						<l>dus moet ic roel na der vrouwen raet wercken</l>
					</sp>
					<sp who="#roel">
						<speaker>roel</speaker>
						<l>heijn laet mijn tkints / complexij eens aenmercken</l>
						<l>ic salt u wel seggen vaet mijn vermaen / al</l>
						<l>hoe dattet met dat kint vergaen sal</l>
						<l>dus laet mijn sien sonder eenich letten</l>
					</sp>
					<sp who="#heijn">
						<speaker>heijn</speaker>
						<l>Suldijt wel sien</l>
					</sp>
					<sp who="#roel">
						<speaker>roel</speaker>
						<l>Ic salder mijn malmorij toe setten</l>
						<l>ic salt u wel seggen opt platte</l>
						<l>hoet noch varen sal</l>
					</sp>
					<sp who="#heijn">
						<speaker>heijn</speaker>
						<l>hout daer siet</l>
					</sp>
					<sp who="#roel">
						<speaker>roel</speaker>
						<l>wat heijn dit is een katte</l>
						<l>der waerheijt bijn ic u een ontschaecker</l>
						<l>wel heijn siede nu een catte maecker</l>
						<l>wat neemdij vant dosijn segt mijn ongeblaemt</l>
					</sp>
					<sp who="#heijn">
						<speaker>heijn</speaker>
						<l>noijt so beschaemt</l>
						<l>maer wijldij u mij te helpen bereden</l>
						<l>Ic salt haer loonen</l>
					</sp>
					<sp who="#roel">
						<speaker>roel</speaker>
						<l>hoe soe</l>
					</sp>
					<sp who="#heijn">
						<speaker>heijn</speaker>
						<l>Ic sal mijn vercleden</l>
						<l>alle leens tvroetwijf quansuijs</l>
						<l>en wij sullen gaen cloppen twart haer een abuijs</l>
						<l>voer mijn duere mijt blijden gelate</l>
						<l>en criegen wij die labbaijen beij opter straten</l>
						<l>ic salse die cat om dooren lappen</l>
						<l>en ghij sulter een onder die voeten trappen</l>
						<l>en lonent haer dat sij u beginck</l>
						<l>wat segdij daer af</l>
					</sp>
					<sp who="#roel">
						<speaker>roel</speaker>
						<l>Och twort noch een eel dinck</l>
						<l>dus gaen wij hier voer in dese tavaern</l>
						<l>de waerdijn is een goe ouwe quaern</l>
						<l>sij sal mij wel als een wijf haebijtueren</l>
						<l>dan gaen wij heerlijck haer tuijten stoffieren</l>
					</sp>
					<sp who="#deen">
						<speaker>deen</speaker>
						<l>Och gevaerken waer mach heijn al blijven</l>
					</sp>
					<sp who="#dander">
						<speaker>dander</speaker>
						<l>men salder noch wonder of schriven</l>
						<l>hoe wel wijer nu mee staen en Jocken</l>
					</sp>
					<sp who="#deen">
						<speaker>deen</speaker>
						<l>hoe salt tvroetwijf lachen</l>
					</sp>
					<sp who="#dander">
						<speaker>dander</speaker>
						<l>tsou wel focken</l>
						<l>dat hij met het kint omt vroetwijf gaet</l>
					</sp>
					<sp who="#deen">
						<speaker>deen</speaker>
						<l>Ic weet wel sie salder mee houwen haer gelaet</l>
						<l>al heeft se hem tkint doen haelen</l>
						<l>sij doetet uut boetsen</l>
					</sp>
					<sp who="#dander">
						<speaker>dander</speaker>
						<l/>
						<l>maer gevaerken men macher seper wel mee dralen</l>
						<l>maer siet toch waer sij ghinder comen</l>
					</sp>
					<sp who="#heijn">
						<speaker>heijn</speaker>
						<l>Roel ic heb dees wijfs vernomen</l>
						<l>dus gaen wij haer beijen lichtelijck thoe</l>
					</sp>
					<sp who="#dander">
						<speaker>dander</speaker>
						<l>hebdijt tvroetwijf gebracht</l>
					</sp>
					<sp who="#heijn">
						<speaker>heijn</speaker>
						<l>Jae of ic doe</l>
						<l>hout dat en datte wijldij noch gecken</l>
					</sp>
					<sp who="#roel">
						<speaker>roel</speaker>
						<l>eij vuijle sluere ic sal u tuijten of trecken</l>
						<l>suldij ons mans noch meer bestoppen</l>
					</sp>
					<sp who="#deen">
						<speaker>deen</speaker>
						<l>Ic sal u met dese vuijsten cloppen</l>
						<l>comdij ons vrouwen dus bespringen</l>
					</sp>
					<sp who="#dander">
						<speaker>dander</speaker>
						<l>eij boeven meendij ons dus te dwingen</l>
						<l>eij gevaerken sij sullen ons vermoerden</l>
					</sp>
					<sp who="#deen">
						<speaker>deen</speaker>
						<l>haest u gevaer met corten woerden</l>
						<l>laet ons beij in huijs gaen loopen</l>
					</sp>
					<sp who="#roel">
						<speaker>roel</speaker>
						<l>had ic u teve ghij sout het becopen</l>
						<l>Ic soud u tegen mans leeren slampen</l>
					</sp>
					<sp who="#heijn">
						<speaker>heijn</speaker>
						<l>Roel ic bijn nu recht gereet om campen</l>
						<l>eij gans longen mocht icse noch gemoeten</l>
					</sp>
					<sp who="#roel">
						<speaker>roel</speaker>
						<l>nu gemeen rou doet versoeten</l>
						<l>dus laet ons tsamen weer gaen bieren</l>
					</sp>
					<sp who="#heijn">
						<speaker>heijn</speaker>
						<l>Aldus soumen dese quae wijfs bestieren</l>
						<l>als sij tegen ons wederspannich vallen</l>
					</sp>
					<sp who="#roel">
						<speaker>roel</speaker>
						<l>heijn mijn bloet dunct mij te verwallen</l>
						<l>om dat ic niet en mach mijn thoren wreken</l>
					</sp>
					<sp who="#heijn">
						<speaker>heijn</speaker>
						<l>had icse hier ic soudse beij die blaes breken</l>
						<l>help gans ic bijn recht tot vechten gehelt</l>
					</sp>
					<sp who="#roel">
						<speaker>roel</speaker>
						<l>wij hebbense beij wel bestelt</l>
						<l>want sij sijn voer ons gebleven als die crancke</l>
					</sp>
					<sp who="#heijn">
						<speaker>heijn</speaker>
						<l>Ghij constighe sinnen neemt het in dancke</l>
						<l>dees sotte collacie van ons gedaen</l>
					</sp>
					<sp who="#roel">
						<speaker>roel</speaker>
						<l>Jonst deet bijstaen</l>
					</sp>
					<sp who="#heijn">
						<speaker>heijn</speaker>
						<l>van buijten en binnen</l>
					</sp>
					<sp who="#heijn">
						<speaker>heijn</speaker>
						<l>uut goeder minnen</l>
					</sp>
					<sp who="#roel">
						<speaker>roel</speaker>
						<l>tuwaert met Jonsten</l>
					</sp>
					<sp who="#roel">
						<speaker>roel</speaker>
						<l>simpel van consten</l>
					</sp>
					<sp who="#heijn">
						<speaker>heijn</speaker>
						<l>ghij sinnen vroet</l>
					</sp>
					<sp who="#heijn">
						<speaker>heijn</speaker>
						<l>maer thert is guet</l>
					</sp>
					<sp who="#roel">
						<speaker>roel</speaker>
						<l>Jonst deet bestaen</l>
					</sp>
					<sp who="#roel">
						<speaker>roel</speaker>
						<l>hebben wij ons ontgaen</l>
					</sp>
					<sp who="#heijn">
						<speaker>heijn</speaker>
						<l>uut gueder minnen</l>
					</sp>
					<sp who="#heijn">
						<speaker>heijn</speaker>
						<l>als plompe zinnen</l>
					</sp>
					<sp who="#roel">
						<speaker>roel</speaker>
						<l>simpel van consten</l>
					</sp>
					<sp who="#roel">
						<speaker>roel</speaker>
						<l>Jonst deet bestaen</l>
					</sp>
					<sp who="#heijn">
						<speaker>heijn</speaker>
						<l>maer thert is goet</l>
					</sp>
					<sp who="#heijn">
						<speaker>heijn</speaker>
						<l>uut goeder minnen</l>
					</sp>
					<sp who="#roel">
						<speaker>roel</speaker>
						<l>Bidt godt mijt harten soet</l>
						<l>dat hij ons altsamen neen in sijn behoet</l>
						<l>wilt het in danc ontfaen</l>
					</sp>
					<p>fijnijs</p>
					<p>Dese cluijt is lanck</p>
					<p>592 Regelen</p>
				</div>
			</div>
		</body>
	</text>
</TEI>
