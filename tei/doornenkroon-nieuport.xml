<?xml version="1.0" encoding="utf-8"?>
<?xml-model href="https://raw.githubusercontent.com/dracor-org/dracor-schema/main/dracor.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xml:id="dut000246" xml:lang="dut">	
		<teiHeader>
			<fileDesc>
				<titleStmt>
					<title type="main">Nieuport</title>
					<author>
						<persName>
							<surname>De Doornenkroon</surname>
						</persName>
						<idno type="wikidata">Q130550567</idno>
					</author>
				</titleStmt>
				<publicationStmt>
					<publisher xml:id="dracor">DraCor</publisher>
					<idno type="URL">https://dracor.org</idno>
					<availability>
						<licence>
							<ab>CC0 1.0</ab>
							<ref target="https://creativecommons.org/publicdomain/zero/1.0/"
								>Licence</ref>
						</licence>
					</availability>
				</publicationStmt>
				<sourceDesc>
					<bibl type="digitalSource">
						<name>DBNL</name>
						<idno type="URL"
							>https://www.dbnl.org/tekst/_gen001gent01_01/_gen001gent01_01_0015.php</idno>
						<title>B.H. Erné en L.M. van Dis (eds.), De Gentse Spelen van 1539, (two
							volumes). Martinus Nijhoff, The Hague 1982.</title>
						<availability status="free">
							<p>In the public domain.</p>
						</availability>
					</bibl>
					<bibl type="originalSource">
						<title>Spelen va zine by den XIX gecōfirmeirde Cameren van Rhetorijcken, binnen der Stede van Ghendt cōparerende, vertooght [...] op de questye, Welck de mesche steruen meesten troost es[...] 12 junij 1539 [...] . Ghendt : Joost Lambrecht, 1539. </title>
					</bibl>
				</sourceDesc>
			</fileDesc>
			<profileDesc>
				<particDesc>
					<listPerson>
						<person sex="MALE" xml:id="de-mensche">
							<persName>De mensche</persName>
						</person>
						
						<person sex="MALE" xml:id="goddelicke-waerheyt">
							<persName>Goddelicke waerheyt</persName>
						</person>
						
						<person sex="MALE" xml:id="wtvloyende-claergye">
							<persName>Wtvloyende claergye</persName>
						</person>
						
					</listPerson>
				</particDesc>
				<textClass>
					<keywords>
					<term type="genreTitle">Morality Play</term>
				</keywords>
				</textClass>
			</profileDesc>
			<revisionDesc>
				<listChange>
					<change when="2024-09-17">(Lucas van der Deijl) convert from source</change>
				</listChange>
			</revisionDesc>
		</teiHeader>
	<standOff>
		<listEvent>
			<event type="print" when="1539">
				<desc/>
			</event>
			<event type="premiere" when="1539">
				<desc/>
			</event>
		</listEvent>
		<listRelation>
			<relation active="https://dracor.org/entity/" name="wikidata"
				passive="http://www.wikidata.org/entity/"/>
		</listRelation>
	</standOff>
	<text>
		<front/>
		<body>
			<div type="act" n="1">
				<div type="scene" n="1">
					<head>Nieuport.</head>
					<stage>Prologhe.In dit spel zijn drye personagen: De mensche, Goddelicke
						waerheyt, Wtvloyende claergye.</stage>
					<sp who="#de-mensche">
						<speaker>De mensche.</speaker>
						<l>O virtueuze godtheyt, hoghe gheprezen,</l>
						<l>Schepper der hemelen, der aerden, crachtigh, </l>
						<l>Wie zal nu mijn leedtsman troostbarigh wezen, </l>
						<l>O virtueuze godtheyt, hoghe gheprezen,</l>
						<l>Zo dat ic moghte gheraken by dezen</l>
						<l>Ten hende mijns weighs wel ende voordachtigh? </l>
						<l>O virtueuze godtheyt, hoghe gheprezen,</l>
						<l>Schepper der hemelen, der aerden, crachtigh,</l>
						<l>Staet my in staden. </l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Wie valt daer clachtigh,</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Zeer onberaden? </l>
					</sp>
					<sp who="#de-mensche">
						<speaker>De mensche.</speaker>
						<l>O God almachtigh! </l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Wilt u ontladen </l>
						<l>Der daden zwaermoedigh, zoo wy hier hooren, </l>
						<l>Van uwer herten.</l>
					</sp>
					<sp who="#de-mensche">
						<speaker>De mensche.</speaker>
						<l>O vrienden vercooren,</l>
						<l>Al vooren duerluchtigh, edel, manlic graen zoet</l>
						<l>Ende u, zuver blomme, ic ommevaen moet;</l>
						<l>Helzende goddelic, willic my bughen plat </l>
						<l>Gheheel tuwen dienste.</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>U woorden ghetughen dat.</l>
						<l>Metter Goddelicker Waerheyt nu tghehoor voet;</l>
						<l>Onzen raedt achtervolghende u devoor doet. </l>
						<l>Wy zullen u helpen (maect melodye) </l>
						<l>Als vrienden beraedtzaem.</l>
					</sp>
					<sp who="#de-mensche">
						<speaker>De mensche.</speaker>
						<l>O Wtvloyende Claergye,</l>
						<l>Uwer beeder namen ic claer ben maerckende.</l>
						<l>Wilt ghy my als mensche hier zijn verstaerckende,</l>
						<l>Duzent vout danck hebt met rypen verstande. </l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Waer light de reyze? </l>
					</sp>
					<sp who="#de-mensche">
						<speaker>De mensche.</speaker>
						<l>Ten helighen lande,</l>
						<l>Daer ic ghaerne ware; stranghe es tpassage,</l>
						<l>Vul van oultrage, een wilde bosschage. </l>
						<l>Zal ic noch moghen Ierusalem anschauwen,</l>
						<l>Noyt gheen zo blyde.</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Hebt goet betrauwen</l>
						<l>En wilt niet flauwen, tzijn swaerels perijckelen,</l>
						<l>Doodelic, pijnlic, veil zware artijckelen.</l>
						<l>De mensche duer Christum zulc wegh es lydende</l>
						<l>By zijnder gracye. </l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Eeuwelic strydende,</l>
						<l>Hier naer verblydende te lande kerende</l>
						<l>Daer u de godtheyt eerst was formerende; </l>
						<l>Nu, prezenterende hier, aerdtsch ghevonden,</l>
						<l>Daer weder commende up peyne verbonden.</l>
						<l>Schuut dwaerc der zonden, ten wert niet smertelic, </l>
						<l>Tes onze beghaerte.</l>
					</sp>
					<sp who="#de-mensche">
						<speaker>De mensche. </speaker>
						<l>Och ia ic, zo hertelic. </l>
						<l>Magh ic ten hemelschen lande gheraken,</l>
						<l>Al dat bitter es zal my zoete smaken.</l>
						<l>Naer uwen raedt levende, goet ende cort fijn, </l>
						<l>My gheheel ic voughe.</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Laet u gheschort zijn</l>
						<l>U lendenen, schuwende zulc beletzele,</l>
						<l>Tes dwoordt Christi dwelc wy u vermanen. </l>
						<l>Bereedt tenweghe. .</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Ia, niet stille te stanen! </l>
						<l>Gheen blyvende plaetze, zo ons Paulus leert!</l>
						<l>Voor elcmensche hem weder daer presenteert,</l>
						<l>Als pilgrem warachtigh, zo hem magh lusten, </l>
						<l>Een plaetze beghaerende daer hy magh rusten.</l>
						<l>O Ierusalem, schone woonstadt hier boven, </l>
						<l>Vul melodyen.</l>
					</sp>
					<sp who="#de-mensche">
						<speaker>De mensche.</speaker>
						<l>U moet ic loven,</l>
						<l>Duerluchtighe, hoghe persoonen vul waerden, </l>
						<l>Ende eeuwigh dancken.</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Noch moet ghy anvaerden</l>
						<l>Tcruce Christi, zonder eenigh inducye</l>
						<l>Christum volghende ter persecucye, </l>
						<l>U zelven loogghende, gheheel ontvremende,</l>
						<l>Goetwilligh up den hals u cruce nemende;</l>
						<l>Zo zult ghy een pilgrem warachtigh bekent zijn, </l>
						<l>Naer Marcus leere.</l>
					</sp>
					<sp who="#de-mensche">
						<speaker>De mensche.</speaker>
						<l>Ic wil obedyent zijn,</l>
						<l>Al moet mynen gheest wat duer den gru qwellen.</l>
						<l>Ic en weit waer den eersten voet nu stellen</l>
						<l>Ten rechten weghe, zoo ic ben ontslutende,</l>
						<l>Duer de aerme crancheyt. </l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Hieremyam utende:</l>
						<l>Ic weit wel dat in de mensche alvooren</l>
						<l>Zijn wegh niet en es, noch inden man vercooren</l>
						<l>Dat hy wel wandele in alder manieren,</l>
						<l>Zo dat hy zynen ganc te rechte can stieren, </l>
						<l>Hoe subtijl dat hy ooc es van liste, </l>
						<l>Dan duer God alleene.</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Hoort den Psalmiste</l>
						<l>Tot hemlieden die op den wegh verkeeren:</l>
						<l>Ic zal u tverstandt gheven ende leeren</l>
						<l>Den wegh dien ghy gaen zult, doet vry u besten,</l>
						<l>Ende mijn ooghen zal ic op u vesten; </l>
						<l>Zo zult ghy ten Ierusalemschen bedelve </l>
						<l>Zeer wel gheraken.</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Christus zeght zelve. </l>
						<l>Staet op, ende anziet wel ghehandelt </l>
						<l>Welc den goeden wegh es en daer in wandelt,</l>
						<l>Een wegh zeer zoete den pilgrem verblydende.</l>
						<l>Es God met ons, wie werdt ons bestrydende? </l>
						<l>Dezen wegh ten hemel binnen es streckende,</l>
						<l>O, wegh der zaligheyt!</l>
					</sp>
					<sp who="#de-mensche">
						<speaker>De mensche.</speaker>
						<l>Ghy zijt ontweckende</l>
						<l>Tuterste mijnder zielen lustighe rancken; </l>
						<l>Der dueght en magh ic u nemmermeer vuldancken.</l>
						<l>Maer dit voyage lydelick, vul schronden, </l>
						<l>Zalt langhe ghedueren?</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Vaett Iobs vermonden:</l>
						<l>De mensche, aerm vander vrauwe ghebooren,</l>
						<l>Levende een corten tijt, zoo elc magh hooren,</l>
						<l>Vervult met vele mizeryen (dit es de somme) </l>
						<l>Die hem eerst vertooghde ghelijc een blomme,</l>
						<l>Wegh varende ghelijc een schauwe lydelick,</l>
						<l>Als hoy vergaende. </l>
					</sp>
					<sp who="#de-mensche">
						<speaker>De mensche.</speaker>
						<l>O leven tydelick,</l>
						<l>Broosch, cranck, vul zondighe inclinacyen,</l>
						<l>Anvecht des vleeschs duvelsche inspiracyen.</l>
						<l>Qwa ghedachten my an, int secrete, leken, </l>
						<l>Gheheel afgryzelic.</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Hoort de prophete spreken:</l>
						<l>Levende menschen, zieck zijnde, staervelick,</l>
						<l>Niet anders en es dan een anvecht aervelick, </l>
						<l>Eeuwigh strydende duer svleeschs influccye, </l>
						<l>Altijts gheduerende.</l>
					</sp>
					<sp who="#de-mensche">
						<speaker>De mensche.</speaker>
						<l>Uwe instruccye</l>
						<l>Verwint in my de menschelicke crancheyt;</l>
						<l>Maer als ic duergaen ben deze aerdtsche strancheyt,</l>
						<l>My zelven ghevende int lyden verduldigh,</l>
						<l>Benaut, als pilgrem warachtigh ghehuldigh - </l>
						<l>Want claer noyt niemant zo broosch een schaerf zagh-</l>
						<l>Maer lacen, ic duchte voor mynen staerfdagh,</l>
						<l>Daer den vyandt zal commen trecken en teezen,</l>
						<l>Den inganc belettende. </l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>En wilt niet vreezen,</l>
						<l>Al valt de tydelicke doodt wat daerlick, </l>
						<l>Hoort Augustinum spreken: o doodt beghaerlic,</l>
						<l>Die een hende zijt van tqwaet hier teghenwoordigh,</l>
						<l>Een opslutijnghe vanden aerbeyt discoordigh,</l>
						<l>Tbeghinsele der rusten tot elcx playzance,</l>
						<l>Ia, Gode beqwame. </l>
					</sp>
					<sp who="#de-mensche">
						<speaker>De mensche.</speaker>
						<l>O zuver monstrance,</l>
						<l>Edel Wtvloyende Claergye iueghdelic,</l>
						<l>Ende u, Goddelicke Waerheyt dueghdelic, </l>
						<l>Die de vreeze des doodts in my verborghen</l>
						<l>Nu zijt verdryvende.</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>En wilt niet zorghen,</l>
						<l>Want Christus zeght zelve, ons hoorende clachtigh:</l>
						<l>Ic ben de eerste en de laetste warachtigh;</l>
						<l>Ic hebbe doodt gheweist, o mensche snevende,</l>
						<l>Ziet, ic ben nu inder eeuwigheyt levende;</l>
						<l>Die slotel des doodts, der hellen mede,</l>
						<l>Heb ic in handen. </l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>O ziele, hebt vrede,</l>
						<l>Met Matthaeo zegghende, wilt dit gronderen:</l>
						<l>Op den vasten steen willen wy ons fonderen,</l>
						<l>Dwelc Christus es, ons in gloryen aervende,</l>
						<l>Ons hope, ons troost, ons toevlucht staervende;</l>
						<l>Zonder hem zo en esser zaligheyt gheene; </l>
						<l>Zijt vast betrauwende. </l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Hy eyst alleene</l>
						<l>Duer wien alle zaken zijn gheschepen, </l>
						<l>Want wt hem, duer hem, in hem, eyst al begrepen.</l>
						<l>Hem zy inder eeuwigheyt glorye onbezwijckelic, </l>
						<l>Als zone des vaders.</l>
					</sp>
					<sp who="#de-mensche">
						<speaker>De mensche.</speaker>
						<l>Zo eyst claer blijckelic</l>
						<l>Datter gheen ander en es; dus luut tpropoost fijn: </l>
						<l>Christus moet alleene des menschen troost zijn</l>
						<l>Inde huere des doots, als therte zal breken;</l>
						<l>O troost beghaerlic!</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Den vader hoort spreken:</l>
						<l>Dit es mijn beminde zone naer tghewaghen,</l>
						<l>Inden welcken ic hebbe mijn wel behaghen.</l>
						<l>Hoort hem, o mensche, en wilt u niet ontvremen. </l>
						<l>Dit es den troost, gheen ander en wilt nemen,</l>
						<l>Vanden vader belooft ons, breeder int wezen, </l>
						<l>Een troost ghenadigh.</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Paulum wilt lezen</l>
						<l>Totten Hebrein, dit zal ons vromen: </l>
						<l>Want hy nerghens ynghelen heift anghenomen,</l>
						<l>Maer tzaet van Abraham onzen behoedere;</l>
						<l>Hy moeste ghelijc werden zynen broedere,</l>
						<l>Op dat hy zoude zijn, ontfermigh adere,</l>
						<l>Een ghetrauwe bisschop tot den vadere</l>
						<l>Om te reynighen de zonde vanden volcke;</l>
						<l>Noyt zulc een toevlucht.</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Onder shemels wolcke</l>
						<l>Gheen anderen troost en es, wilt hem anschauwen. </l>
						<l>Daeromme laet ons toe gaen met groot betrauwen.</l>
						<l>Tot den stoel zijnder gracyen, als wy staerven,</l>
						<l>Op dat wy moghen bermherticheyt verwaerven,</l>
						<l>Gracye vindende, een hulpe beqwame, </l>
						<l>Naer Paulus leere.</l>
					</sp>
					<sp who="#de-mensche">
						<speaker>De mensche.</speaker>
						<l>O troostelicke name</l>
						<l>Christus Iesus, wilt zo in my waercken</l>
						<l>Dat gheloove, hope, liefde magh verstaercken, </l>
						<l>Inde laetste tijdt, hier zijnde beneden,</l>
						<l>My wel van noode.</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Tes wel ghebeden.</l>
						<l>Maer al hadt ghy tgheloove zo groot, dit anziet, </l>
						<l>Dat ghy baerghen versteldet, zo en eyst al niet,</l>
						<l>Esser gheen liefde in u ghevonden.</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Ia, al waren alle dueghden in een ghebonden</l>
						<l>In u, waer naer elc goet kersten magh lusten,</l>
						<l>Zo en zult ghy op u eyghen dueght niet rusten; </l>
						<l>Al ware tgheloove, liefde in u gloyende, </l>
						<l>Zult ghy de waercken boven Christum verchieren,</l>
						<l>U daer betrauwende? </l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>In gheender manieren.</l>
						<l>Alleene in Christo, daer niet falende,</l>
						<l>Es u eenighe gracye toe dalende</l>
						<l>Van tgheloove, liefde of zulcke zoetheyt.</l>
						<l>Dijnct alleene: tes zijn ontfermighe goetheyt;</l>
						<l>De cracht uwer zielen daer me wilt voen. </l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Zonder my, zeght hy, en mooght ghy niet ghedoen,</l>
						<l>Want hemel ende aerde zal zijn vergaende,</l>
						<l>Maer mijn woordt eeuwigh zal blyven staende,</l>
						<l>Tgheloove, hope, liefde in hem slutende,</l>
						<l>Als troost alleene. </l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Isayas utende</l>
						<l>Zegghende tot den mensche (dit woordt ghesomt):</l>
						<l>Ziet zijn loon es met hem, u zalighmaker comt</l>
						<l>Ende zijn waerck voor hem, daer gracye wtleict. </l>
						<l>Zijt ghetroost, mijn volc, dit de heere zelve spreict. </l>
						<l>Wie zal hem dan op een ander troost verlaten?</l>
						<l>Gheen zijns ghelijcke.</l>
					</sp>
					<sp who="#de-mensche">
						<speaker>De mensche.</speaker>
						<l>O ziele, wilt vaten, </l>
						<l>Vast betrauwende in dezen troost warachtigh.</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Dit es de belofte des vaders crachtigh,</l>
						<l>Waer wt de zaligheyt des gheloofs es gheschiet.</l>
						<l>Zonder de belofte tgheloove en es niet, </l>
						<l>Welcke belofte Christus ghebenedijdt,</l>
						<l>Ons alder troost es.</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>En psalmo belijdt; </l>
						<l>Daer staet: die heere heift David toe ghezworen</l>
						<l>De waerheyt, ende hy, o mensche vercoren,</l>
						<l>En zal hem niet bedrieghen (dit es tghevoel)</l>
						<l>Vande vrucht zijns buucxs te zetten op zynen stoel,</l>
						<l>Twelc de vader beloofde; o troostelic woordt,</l>
						<l>Hier in vast rustende. </l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Micheam nu hoort:</l>
						<l>Ghy zult gheven, zeght hy, dat ghy warachtelic</l>
						<l>Iacob toeghezeyt hebt met eede crachtelic:</l>
						<l>Die ontfermhertigheyt, die ghy naer tbelyden</l>
						<l>Abraham ghezworen hebt van ouden tyden. </l>
						<l>Deze zal onze ongherechtigheden</l>
						<l>Afdoen, ende alle onze zondighe zeden</l>
						<l>Zal hy wegh waerpen inde diepte der zee; </l>
						<l>Noyt zulc een troost.</l>
					</sp>
					<sp who="#de-mensche">
						<speaker>De mensche.</speaker>
						<l>Tverlanghen doet wee.</l>
						<l>O ziele, die hier nu naer tgoddelic vermonden</l>
						<l>Den troost Christum hebbe ghevonden,</l>
						<l>Gheen ander voor ons, die aerdtsch ghemul zijn, </l>
						<l>Dan hy alleene.</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>De gheschriften vul zijn.</l>
						<l>Hoort Hieremyam spreken (dit woordt verzint): </l>
						<l>In eeuwigher liefden zo hebbic u ghemint;</l>
						<l>Hier omme zo hebbic, ontfermigh int locken,</l>
						<l>U zo hertelic tot my ghetrocken;</l>
						<l>Met dezen troost ghy naer Ierusalem gaen moet </l>
						<l>Ende gheen ander.</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Ozeas vermaen doet:</l>
						<l>Ic zal u my trauwen, o lief vercoren,</l>
						<l>In eeuwigheyt, ende oordeelen al voren</l>
						<l>In rechtvaerdigheyt, in warachtigheyt, mede</l>
						<l>In gheloove; dan zult ghy bekennen vrede,</l>
						<l>Dat ic, de heere, ben troostbaer en machtigh; </l>
						<l>In my zijt rustende. </l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Ezechiel clachtigh</l>
						<l>Zegghende: ic en wil, die sterft zyne doot niet;</l>
						<l>Keert weder ende leift; an uwen noot, ziet, </l>
						<l>Tonswaert zynen troost hy zoetmondigh laet leken,</l>
						<l>Vul van ghenade.</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Den mont Gods hoort spreken</l>
						<l>Duer Isayam, onslieden anschauwende,</l>
						<l>Zegghende: die op my vast es betrauwende,</l>
						<l>Zal de aerde beaerven en zal by dezen</l>
						<l>Mynen helighen berch bezittende wezen,</l>
						<l>Ons troost, ons toevlucht als aerm crancke weezen.</l>
						<l>Wie zal dan twyfelen? </l>
					</sp>
					<sp who="#de-mensche">
						<speaker>De mensche.</speaker>
						<l>Wie wilt dan vreezen?</l>
						<l>Mijn ziele duer gracye nu iubileirt! </l>
						<l>O troostelic troost, ons gherestitueirt</l>
						<l>Wt den schoot des vaders, een troost beqwame, </l>
						<l>Ons zaligh makende.</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Gheen ander name</l>
						<l>En esser onder den hemel ghegheven</l>
						<l>Daer duere dat wy zaligh zullen leven,</l>
						<l>Dan de name Iesus, goddelic gheeert,</l>
						<l>Ons troostelic lief. </l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Wel gheadvizeert</l>
						<l>Totten Philippensen, daer wijsheyt wilt zughen:</l>
						<l>Inden name Iesu alle knien die bughen,</l>
						<l>Hemelsche, taerdtsche, ia de helsche draghte,</l>
						<l>Een name boven alle namen van crachte;</l>
						<l>Zullen wy ons dan niet vast betrauwen</l>
						<l>In zulc een die maght heift? </l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Hoort zonder flauwen:</l>
						<l>Anroupt my inden tijt des noodts, int verzeeren,</l>
						<l>Ic zal u verlossen, zo zult ghy my eeren. </l>
						<l>Dits twoordt des heeren duer den Psalmiste</l>
						<l>Tonzen confoorte.</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>O subtijl van liste, </l>
						<l>Hoort Hieremyam duer shelighs gheests vermonden:</l>
						<l>U ziele in zaligheyt zal zijn ghevonden,</l>
						<l>Want ghy hebt in my betrauwen ghehadt </l>
						<l>En troost der zielen. </l>
					</sp>
					<sp who="#de-mensche">
						<speaker>De mensche.</speaker>
						<l>O dierbaer schadt!</l>
						<l>Tzint dbeghinzel des tijts ter eester hueren</l>
						<l>Alle de teeckenen, alle de figueren,</l>
						<l>Ia, al dat de propheten oyt en spraken,</l>
						<l>Tes al tonzen trooste, zoo ic can smaken; </l>
						<l>My zelven ter dueght wil ic verstaercken.</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Al waert dat ghy daedt alle de ghewaercken</l>
						<l>Die elcken doen magh hier op der aerden,</l>
						<l>Ghetroost u in Christo alleene, vul waerden,</l>
						<l>En wilt niet wijs wezen in u eyghen zaken;</l>
						<l>Niemant en can tot eenigher dueght gheraken</l>
						<l>Dan duer ghenade, ons troostelic anghehecht</l>
						<l>By zijnder godheyt. </l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Hier op Lucas zeght:</l>
						<l>Al daedt ghy alle dueghden die moghelic waren,</l>
						<l>Ghy zult u voor een onnut knecht verclaren,</l>
						<l>Niet van u zelven dan int leven ieuchdelic </l>
						<l>Vuyl ende onreyn.</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Onze waercken dueghdelic</l>
						<l>Zijn onreyn voor God, want hyze zulc heet,</l>
						<l>Ghelijc een vuyl onreyn menstrualich cleet</l>
						<l>Van eender crancker vrauwe hier int wezen,</l>
						<l>Gheen waercken verdienelic. </l>
					</sp>
					<sp who="#de-mensche">
						<speaker>De mensche.</speaker>
						<l>Hier wt by dezen</l>
						<l>Zegghen de zulcke, haer zinlickheyt zouckende: </l>
						<l>Weir wy goet of qwaet doen, gheen zonde rouckende,</l>
						<l>Den hemel behoort ons toe, o onbekende,</l>
						<l>Bedwellemde gheesten. </l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Ey aerme blende,</l>
						<l>Dit zijn wolcken zonder water int waerck verkeert,</l>
						<l>Dwalende sterren duyster ghenoteirt,</l>
						<l>Wilde golven wt schumende eyghen schande, </l>
						<l>Dolende menschen van cleynen verstande;</l>
						<l>Maer zy die in Christo vast zijn groyende,</l>
						<l>Tooghen wt wien zy ter dueght zijn vloyende;</l>
						<l>Vander eender dueght in dander elc gaen moet </l>
						<l>Duer Iesum Christum.</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Ioannes tvermaen doet:</l>
						<l>Ic ben die wijngaert, ghy zijt de rancken crachtigh;</l>
						<l>Die in my blijft ende ic in hem warachtigh,</l>
						<l>Deze brijnct veil vruchts vort om sdueghs verchieren,</l>
						<l>Niet zonder Christo, in gheender manieren, </l>
						<l>Maer wy als greffyen in hem ghehint </l>
						<l>Duer zijn ghenade.</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Wie heift meer bemint</l>
						<l>Dan die tleven voor zynen vriendt es ghevende? </l>
						<l>Wie zal dan twyfelen?</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Twy wordt een bevende</l>
						<l>Als hem die tydelicke doot comt bestoken?</l>
						<l>Al zaeght ghy die aerde onder u ghebroken,</l>
						<l>Ia die baerghen vallen van boven nedere,</l>
						<l>Den hemel verwernen duer tgroot onwedere,</l>
						<l>De elementen smelten ende vervaren,</l>
						<l>Ghetroost u in Christo, hy zal u bewaren,</l>
						<l>Want wy zijn nieuwe hemelen verwachtende </l>
						<l>Hier naer dit leven.</l>
					</sp>
					<sp who="#de-mensche">
						<speaker>De mensche.</speaker>
						<l>Niet anders achtende</l>
						<l>Dan Christum den troost die ons can verblyden,</l>
						<l>Alle benautheden stellende bezyden;</l>
						<l>Dies mijn ziele hem glorye bien moet. </l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Eere,</l>
					</sp>
					<sp who="#de-mensche">
						<speaker>De mensche.</speaker>
						<l>Waerdigheyt,</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Hem eeuwigh gheschien moet. </l>
						<l>Betraut dan in Christo, gheift hem de eere,</l>
						<l>Want hy zeght zelve naer Isayas leere:</l>
						<l>Ic bent, ic bent zelve, die alle uwe zonden</l>
						<l>Wtdoe ende ic en zalze niet vermonden, </l>
						<l>Niet meer ghedachtigh zijn om niemants wille. </l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>O Mensche, dit es den troost luut ende stille: </l>
						<l>Ic ben de heere, daer en es anders gheene,</l>
						<l>Die tlicht maect ende deze dusterheyt cleene, </l>
						<l>Als troost tonzen trooste hem openbarende.</l>
						<l>Hier in vast rustende. </l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Regum verclarende: </l>
						<l>Hy die doodende es ende levende maect,</l>
						<l>Inde helle es waerpende (den keest wel smaect)</l>
						<l>Ende daer wt verlost tonzen wensche; </l>
						<l>Wie zal dan vreezen?</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Daer omme, o Mensche,</l>
						<l>Keert u tot my, alle henden vander aerden,</l>
						<l>Ende ghy zult zaligh werden groot van waerden.</l>
						<l>Dit spreict de heere tonzer confortacye, </l>
						<l>Hy wilt onzen troost zijn.</l>
					</sp>
					<sp who="#de-mensche">
						<speaker>De mensche.</speaker>
						<l>Welc een gracye</l>
						<l>Es ons gheschiedt, o godtheyt divyne!</l>
						<l>Duer den troost en ontzie ic aerbeyt noch pyne. </l>
						<l>Al camen hondert dooden my an ghedreven,</l>
						<l>Ten magh niet hinderen.</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Bemindt ghy tleven,</l>
						<l>Hoort wat Christus zeght: ic ben int vulsommen</l>
						<l>Den wegh des levens, duer my wilt commen;</l>
						<l>Ic ben de waerheyt reyn, ongheloghen.</l>
						<l>Of hy zegghen wilde: wie wertter bedroghen?</l>
						<l>Ic ben tleven, en wilt niet vreezen </l>
						<l>Ooc eenigh staerven.</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>O aerme weezen,</l>
						<l>Hy heift de doodt gheheel te nieten ghedaen!</l>
						<l>O doot, ic ben u doot, naer Ozeas vermaen. </l>
						<l>O ghy doot, waer es nu uwe victorye?</l>
						<l>Waer es nu uwen pryckel, u memorye? </l>
						<l>Ghy beromdet u zeere in twreedt verstranghen,</l>
						<l>Maer nu verwonnen. </l>
					</sp>
					<sp who="#goddelicke-waerheyt">
						<speaker>Goddelicke waerheyt. </speaker>
						<l>Hy heift ghehanghen</l>
						<l>De chyrograffe ghenaghelt an tcruce vast;</l>
						<l>Gheschuert, te nieten ghedaen tvyandigh last; </l>
						<l>Ia doot, helle, zonde, tes al verslindert</l>
						<l>Duer den troost beqwame. </l>
					</sp>
					<sp who="#de-mensche">
						<speaker>De mensche.</speaker>
						<l>Wie wertter behindert?</l>
						<l>Mijn ziele die vlieght ten hemel binnen.</l>
						<l>O zalighen staerfdagh, wilt haest beghinnen! </l>
						<l>Ic moet u beminnen, wel ghetroost int scheeden. </l>
						<l>Waer blijft ghy? wilt my in Ierusalem leeden,</l>
						<l>Daer hem elc ootmoedigh voor die godtheyt buught.</l>
						<l>Wie cant begrypen?</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Ioannes noch tuught</l>
						<l>Tonzen trooste, vast in Christo ghebonden: </l>
						<l>Hij heift ons ghewasschen van onze zonden</l>
						<l>Int precieus bloet, liefde bewyzende</l>
						<l>Noyt zulcke gheene. .</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Canonicum pryzende, </l>
						<l>Daer staet: hy heift ons eerst lief ghehadt vulvaerdigh</l>
						<l>Ende zynen zone ghezonden prijswaerdigh</l>
						<l>In een verzoenijnghe voor onze ghebreken,</l>
						<l>In hem ghepayt zijnde. </l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Hoort hem noch spreken</l>
						<l>Die de heere bemint heift in gracyen wijt:</l>
						<l>Ic hebbe u ghezeyt dat ghy vrienden zijt.</l>
						<l>Al dat ic van mynen vadere hebbe ghehoort,</l>
						<l>Dat hebbic u te kennen ghegheven voort.</l>
						<l>Ghy en hebt my niet lief ghehadt naer tbehoren,</l>
						<l>Maer ic hebbe u alleene wtvercoren,</l>
						<l>Op dat ghy vrucht voort brijnghen zoudt menighfuldigh,</l>
						<l>Troost ons ghevende. </l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Paulus ghehuldigh</l>
						<l>Den Ephesen dit woordt te vooren gheift: </l>
						<l>Ghelijc als hy ons in hem vercooren heift</l>
						<l>Eer de waerelt began, in liefde gheprezen,</l>
						<l>Op dat wy heligh, onbevlect, zouden wezen</l>
						<l>Voor hem, duer de liefde ons voren gheschict, </l>
						<l>Vercoren kinderen Gods (mijn ziele verschrict)</l>
						<l>In twelcke wy hebben verlossijnghe crachtigh</l>
						<l>Duer zijn bloet, tvergheven der zonden claghtigh,</l>
						<l>Naer trijcdom zijnder gracyen overvloedigh</l>
						<l>Die hy ons ghedeelt heift. </l>
					</sp>
					<sp who="#de-mensche">
						<speaker>De mensche.</speaker>
						<l>O ziele ootmoedigh,</l>
						<l>Met Christo, uwen troost, ten hemel wilt vlieghen;</l>
						<l>Gheen troost zo zoete.</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>En laet u niet bedrieghen,</l>
						<l>Al hoordet ghy int staerven wonder ghewaghen. </l>
						<l>Ia, al dat God niet en es, wilt van u iaghen,</l>
						<l>Maer alleene in Christo bin dien bedelve</l>
						<l>U vast betrauwende. </l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Hoort Christum zelve:</l>
						<l>Hy en zendt niet tot Ian, Iacop beraden wijt,</l>
						<l>Maer hy zeght: comt alle tot my die verladen zijt</l>
						<l>Met aerbeyde, ic zal u last ontbinden,</l>
						<l>Ende u ziele zal ruste vinden. </l>
						<l>Hy en wilt niet dat wy zijn betrauwende</l>
						<l>Op yemandt anders.</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Voorder anschauwende:</l>
						<l>Ic ben de heere, dats mynen naem verheven,</l>
						<l>Ic en zal mijn glorye gheenen anderen gheven.</l>
						<l>Want hy en wilt niet duer tgoddelic vercloucken </l>
						<l>Dat wy an yemandt anders troost zouden zoucken.</l>
						<l>O Staervende Mensche, dit en es niet cleene,</l>
						<l>Ghetroost u in Christo.</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Ic ben alleene</l>
						<l>Uwen God, ghy zult my crachtelic beminnen,</l>
						<l>Wt al uwer herten, wt al uwe zinnen.</l>
						<l>Hy wilt onzen troost zijn gheexalteirt;</l>
						<l>Gherust u in dezen. </l>
					</sp>
					<sp who="#de-mensche">
						<speaker>De mensche.</speaker>
						<l>Mijn ziele iubileirt</l>
						<l>Duer u, Iesu Christe, trooster ghename,</l>
						<l>Een troost boven alle troosten beqwame,</l>
						<l>Fonteyne des levens; mijn aerdtsche bekere </l>
						<l>Zeer wel ghetroost es. </l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Zijt dat zekere:</l>
						<l>Van al dat oyt was, es of wezen magh,</l>
						<l>Men noyt gheen zo heligh gheprezen zagh.</l>
						<l>Al ware een int gheloove staerck ghefondeirt,</l>
						<l>In hope, in liefde (dit wel noteirt) </l>
						<l>Ia, al waren veil dueghden in hem bloyende,</l>
						<l>Tes al wt Christo Iesu vloyende.</l>
						<l>Niet zonder hem, schuut zulcke abuzye,</l>
						<l>Of ghy werdt bedroghen. </l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Hoort de concluzye,</l>
						<l>Op dat den troost Christi elcx ziele magh baten:</l>
						<l>De Epistelen Pauli achter ghelaten</l>
						<l>Zijnze niet al die hy was zendende,</l>
						<l>Duer den heere Iesum Christum hendende,</l>
						<l>Ons troostende metten goddelicken waercke </l>
						<l>Als de alder meeste?</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>De helighe kaercke</l>
						<l>Gheen sacramenten heligh en administreirt,</l>
						<l>Noch bedijnghen, collecten daer gheuzeirt,</l>
						<l>Zy henden al met dien woorde crachtigh; </l>
						<l>Uwen eenighen zone met u levende,</l>
						<l>Duer wien ghy zijt alle zonden verghevende,</l>
						<l>Onzen meesten troost als wy zijn staervende</l>
						<l>Zonder ghelijcke.</l>
					</sp>
					<sp who="#de-mensche">
						<speaker>De mensche.</speaker>
						<l>Laet my zijn verwaervende, </l>
						<l>Duerluchtighe gheesten vul der schriftueren,</l>
						<l>Wilt my doch tooghen eenighe figueren</l>
						<l>Tonzer materye, up dat ic zie wat</l>
						<l>Met ooghen staervelic. </l>
					</sp>
					<stage>Figuere. ☞ Hier tooghtmen Christum ant cruce met een rolle: Consummatum
						est. Boven tcruce God den vader metten heligen gheest, met een rolle:
						Propter scelus populi mei percussi eum.De gheestelicken ende waerlicken
						staet, met een rolle: Adoramus te Christe, etc.Voor den toogh: Nemo venit ad
						patrem nisi per me, etc. Item een zittende met eenen bouc met zeven zeghels,
						een ynghel daer by met een rolle: Quis est dignus aperire librum? Daer by
						een lam tusschen vier dieren, ende een ouderlingh met een rolle: Ecce venit
						leo de tribu Iuda, etc. Voor den toogh dit gheschrifte: Ecce agnus dei, ecce
						qui tollit peccata. Item boven boven al, Christus in de perse met een rolle:
						Torcular calcavi solus et de gentibus non est vir mecum. Daer by een
						prophete met een rolle: Quis est iste qui venit de Edom, etc. Noch een ander
						prophete met een rolle: Vulneratus est propter iniquitates nostra. Voor den
						toogh dit gheschrifte: Torcular calcavit dominus virgini filie.
						Iuda.</stage>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Tzal u gheschien dat.</l>
						<l>Ziet hier den troost der zaligheyt autentijcke,</l>
						<l>Den pays des vaders. </l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Zonder replijcke</l>
						<l>Dit lammekin bloedigh zo ghemaniert leift,</l>
						<l>Twelc de vader voor ons eewigh ghepayziert heift, </l>
						<l>Den bouc ontslutende es hy gheworden,</l>
						<l>Gheen zo beqwame. </l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Hu heift ghetorden</l>
						<l>De persse alleene voor onze zonden,</l>
						<l>Ende gheen man en was met hem ghevonden, </l>
						<l>Onzen troost hem zelven gheheel verclaersende</l>
						<l>Wt grooter liefden.</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Met bloede bespaerzende</l>
						<l>Den priester, in Sancta sanctorum gaende</l>
						<l>Voor hem ende tvolc, zoo Paulus vermaende, </l>
						<l>Twelc niet en was dan figuere al voren; </l>
						<l>Maer Christus, in zijn eyghen bloet vercoren,</l>
						<l>Die helighe dryvuldicheyt daer vergadert,</l>
						<l>Es in ghegaen, God ende mensche gheadert,</l>
						<l>Inde helighste heligheyt; hy verzoende, </l>
						<l>Ons troost warachtigh.</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Hy wast al vuldoende.</l>
						<l>‘Consummatum est’, dit was hy sprekende.</l>
						<l>Of hy zegghen wilde: esser yet ghebrekende,</l>
						<l>Ic ben bereedt, o vader, luut en stille;</l>
						<l>Ziet ic comme om te doene uwen wille. </l>
						<l>Noyt mensche en was zulc een troost ghegheven.</l>
					</sp>
					<sp who="#wtvloyende-claergye">
						<speaker>Wtvloyende clargye.</speaker>
						<l>Zouct my, zeght hy, ende ghy zult leven. </l>
						<l>Hy en wilt niet dat yemandt ander troost begaert.</l>
					</sp>
					<sp who="#de-mensche">
						<speaker>De mensche.</speaker>
						<l>O goddelicken troost ons hier gheopenbaert,</l>
						<l>Alpha et O zonder verminderen,</l>
						<l>Ic ben zo ghetroost, wat magh my hinderen? </l>
						<l>In Christo alle benautheden lydende,</l>
						<l>Staervende ic werde in hem verblydende, </l>
						<l>Een poorter van Ierusalem gheschreven </l>
						<l>Int eewigh leven.</l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Wilt daer an cleven,</l>
						<l>Met Paulo zegghende dit woordt voordachtigh: </l>
						<l>Leven wy, wy leven den heere warachtigh;</l>
						<l>Staerven wy, wy staerven den heere gheprezen;</l>
						<l>Weir wy dan staerven of leven, tblijct by dezen, </l>
						<l>Wy behooren Christo toe by hem verworven. </l>
						<l>Hier toe es hy verrezen ende ghestorven,</l>
						<l>Op dat hy hebben zoude vul melodye</l>
						<l>Over doode ende levende heerschappye;</l>
						<l>Een troost boven alle troosten maerckelic, </l>
						<l>Gheen zijns ghelijcke.</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Dit woordt luut claerckelic, </l>
						<l>Zegghende: al datmen magh bereeden,</l>
						<l>Vier, zwaerdt, helle, doot, en magh my scheeden</l>
						<l>Vander liefde Christi Iesu ghebenedijdt.</l>
						<l>Ghetroost u hier in, u ziele verblijdt. </l>
						<l>Hy es de redempcye reyn wtghelezen,</l>
						<l>Een verzoenijnghe des vaders ghelijc int wezen,</l>
						<l>Ontfermigh, ghenadigh; duer zijn goetheyt </l>
						<l>Hy wilt onzen troost zijn.</l>
					</sp>
					<sp who="#de-mensche">
						<speaker>De mensche.</speaker>
						<l>Noyt zulck zoetheyt</l>
						<l>Mijn ziele en smaecte, tzijn hemelsche zaecken,</l>
						<l>Ic ben zo ghetroost, mijn crachten die haecken </l>
						<l>Als pilgrem te commene ten hemel binnen.</l>
						<l>Dit voyage elc mensche moet beghinnen,</l>
						<l>Zal hy met Christo daer triumpheren.</l>
						<l>Onzer alder troost in hem wilt contempleren, </l>
						<l>Want hy onslieden hier heift gheschepen, </l>
						<l>Onzen wegh vuldoende.</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Claer onbegrepen. </l>
						<l>Wy moetent laten, eer wy ten gheschille snel</l>
						<l>De mate passeren. </l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Tes mynen wille wel.</l>
						<l>Oorlof eerwaerdighe, discrete heeren, </l>
						<l>Wyze medehulpers vanden vlaemschen lande. </l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Eeuwighe wijsheyt moet hier domineren. </l>
					</sp>
					<sp who="#de-mensche">
						<speaker>De mensche.</speaker>
						<l>Oorlof eerwaerdighe, discrete heeren.</l>
					</sp>
					<sp who="#wtvloyende-claergye">
						<speaker>Wtvloyende claergye.</speaker>
						<l>Karolus hier gheboren moet prospereren</l>
						<l>Ende alle die zijn tzynen onderstande. </l>
					</sp>
					<sp who="#goddelicke-waerheyt">
						<speaker>Goddelicke waerheyt.</speaker>
						<l>Oorlof eerwaerdighe, discrete heeren,</l>
						<l>Wyze medehulpers vanden Vlaemschen lande,</l>
						<l>Prince der Fonteynen als de vaillande, </l>
						<l>Raedt, uwe hoocheyt, al vallet cranckelic, </l>
						<l>Voor die vander Nieuport laet wezen danckelic. </l>
					</sp>
					<stage>Finis.</stage>
				</div>
			</div>
		</body>
	</text>
</TEI>
