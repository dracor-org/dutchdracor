<?xml version="1.0" encoding="utf-8"?>
<?xml-model href="https://raw.githubusercontent.com/dracor-org/dracor-schema/main/dracor.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xml:id="dut000236" xml:lang="dut">
    <teiHeader>
	<fileDesc>
		<titleStmt>
			<title type="main">Bruessele</title>
			<author>
				<persName>
					<surname>Den Boeck</surname>
				</persName>
				<idno type="wikidata">Q3022255</idno>
			</author>
		</titleStmt>
		<publicationStmt>
			<publisher xml:id="dracor">DraCor</publisher>
			<idno type="URL">https://dracor.org</idno>
			<availability>
			  <licence>
			  <ab>CC0 1.0</ab>
			  <ref target="https://creativecommons.org/publicdomain/zero/1.0/">Licence</ref>
			  </licence>
			</availability>
		</publicationStmt>
		<sourceDesc>
			<bibl type="digitalSource">
				<name>DBNL</name>
				<idno type="URL"
					>https://www.dbnl.org/tekst/_gen001gent01_01/_gen001gent01_01_0028.php</idno>
				<title>B.H. Erné en L.M. van Dis (eds.), De Gentse Spelen van 1539, (two
					volumes). Martinus Nijhoff, The Hague 1982.</title>
				<availability status="free">
					<p>In the public domain.</p>
				</availability>
			</bibl>
			<bibl type="originalSource">
				<title>Spelen va zine by den XIX gecōfirmeirde Cameren van Rhetorijcken, binnen der Stede van Ghendt cōparerende, vertooght [...] op de questye, Welck de mesche steruen meesten troost es[...] 12 junij 1539 [...] . Ghendt : Joost Lambrecht, 1539. </title>
			</bibl>
		</sourceDesc>
	</fileDesc>
	<profileDesc>
		<particDesc>
			<listPerson>
				<person sex="MALE" xml:id="christus-an-tcruce">
					<persName>Christus ant cruce</persName>
				</person>
				<person sex="MALE" xml:id="daude-serpent">
					<persName>aude serpent</persName>
				</person>
				<person sex="UNKNOWN" xml:id="dlevende-woordt">
					<persName>tlevende Woordt</persName>
				</person>
				<person sex="MALE" xml:id="gheestelic-zin">
					<persName>gheestelic zin</persName>
				</person>
				<person sex="UNKNOWN" xml:id="gheloove">
					<persName>gheloove</persName>
				</person>
				<person sex="MALE" xml:id="god-de-vader">
					<persName>God de vader</persName>
				</person>
				<person sex="UNKNOWN" xml:id="hope">
					<persName>hope</persName>
				</person>
				<person sex="UNKNOWN" xml:id="liefde">
					<persName>liefde</persName>
				</person>
				<person sex="MALE" xml:id="menschelic-verstandt">
					<persName>menschelick verstandt</persName>
				</person>
				<person sex="MALE" xml:id="staervende-mensche">
					<persName>staervende mensche</persName>
				</person>
				<person sex="MALE" xml:id="vernuftigh-succours">
					<persName>vernuftigh succours</persName>
				</person>
			</listPerson>
			</particDesc>
		<textClass>
		<keywords>
			  <term type="genreTitle">Morality Play</term>
		</keywords>
		</textClass>
	</profileDesc>
    	<revisionDesc>
    		<listChange>
    			<change when="2024-09-17">(Lucas van der Deijl) convert from source</change>
    		</listChange>
    	</revisionDesc>


</teiHeader>
	<standOff>
		<listEvent>
			<event type="print" when="1539">
				<desc />
			</event>
			<event type="premiere" when="1539">
				<desc />
			</event>
		</listEvent>
		<listRelation>
			<relation active="https://dracor.org/entity/" name="wikidata" passive="http://www.wikidata.org/entity/" />
		</listRelation>
	</standOff>
    <text>
        <front />
        <body>
	<div type="act" n="1">
		<div type="scene" n="1">
			<head>Bruessele.</head>
			<stage>Prologhe. In dit spel ziin ellef personagen: menschelick verstandt,
                        gheestelic zin, aude serpent, staervende mensche, vernuftigh succours, God
                        de vader, tlevende Woordt, Christus ant cruce, gheloove, liefde,
                        hope.</stage>
			<sp who="#menschelic-verstandt">
				<speaker>Menschelic verstandt.</speaker>
				<l>Nu ben ic op den wegh; waer zal ic nu henen,</l>
				<l>Want gaen ic voordere, ic stoot mijn schenen;</l>
				<l>Een blindt man, aerm man benic zonder vrede.</l>
				<l>Best willic hier wat op mijn stocxken lenen,</l>
				<l>Ofter yemand qwame die my daer bystandt dede. </l>
				<l>Ic waer ghaerne in rusten inde schoone stede,</l>
				<l>Maer alleen en can ic my daer niet ghedraghen; </l>
				<l>Dus willic naer den wegh vraghen elc duer bede,</l>
				<l>Want ghijnghic bezyden, tzaude my meshaghen. </l>
				<l>Die vreeze voor dolen heift moet dicwils vraghen.</l>
			</sp>
			<sp who="#gheestelic-zin">
				<speaker>Gheestelic zin.</speaker>
				<l>Alle weghen des Heeren zijn zeer goedt:</l>
				<l>Waerheyt en ghenaden; </l>
				<l>Zijn beloften haudt hy met trauwen zoet</l>
				<l>Om smenschens beraden; </l>
				<l>Hoe lustigh eyst wandelen in zyne paden, </l>
				<l>Want daer blomkins der warachtigheyt spruten. </l>
			</sp>
			<sp who="#menschelic-verstandt">
				<speaker>Menschelic verstandt.</speaker>
				<l>Dien voys doet mijn ooghen wat ontsluten, </l>
				<l>Zo en was ic noyt, zulck vrueght ontfaende.</l>
			</sp>
			<sp who="#gheestelic-zin">
				<speaker>Gheestelic zin.</speaker>
				<l>O Menschelic Verstandt, vindic u hier staende,</l>
				<l>Lenende op dit stocxkin; waer leyt de reyze? </l>
			</sp>
			<sp who="#menschelic-verstandt">
				<speaker>Menschelic verstandt.</speaker>
				<l>Ic waer ghaerne in rusten int landt van peyze;</l>
				<l>Wilde my daer leyden en ghezelschap hauwen? </l>
				<l>Ic en weet den wegh niet.</l>
			</sp>
			<sp who="#gheestelic-zin">
				<speaker>Gheestelic zin.</speaker>
				<l>Wa, ia ic, en trauwen,</l>
				<l>Want dat es mijn affaire om elcx ghewin. </l>
			</sp>
			<sp who="#menschelic-verstandt">
				<speaker>Menschelic verstandt.</speaker>
				<l>Maer vriendt, hoe heette ghy? </l>
			</sp>
			<sp who="#gheestelic-zin">
				<speaker>Gheestelic zin.</speaker>
				<l>Ic heedt Gheestelic Zin,</l>
				<l>Die tmenschelic verstandt verlichten can. </l>
			</sp>
			<sp who="#menschelic-verstandt">
				<speaker>Menschelic verstandt.</speaker>
				<l>Gheestelic Zin, daer zeghdy de waerheyt an.</l>
				<l>Van te vooren en hebbic gheen ghezicht ghehadt,</l>
				<l>Maer nu zie ic de schemelijnghen des daeghs wat</l>
				<l>Duer tliedekin dat ic u hoorde ontbinden. </l>
			</sp>
			<sp who="#gheestelic-zin">
				<speaker>Gheestelic zin.</speaker>
				<l>Ghy moest beter zien, zaudy den wegh wel vinden, </l>
				<l>Want daer zijn veil roovers nu in ghecomen.</l>
			</sp>
			<sp who="#menschelic-verstandt">
				<speaker>Menschelic verstandt.</speaker>
				<l>Daer om haddic tot mijnder hulpe ghenomen</l>
				<l>Dit stocxkin, zo ghy ziet, op mijn verwaeren; </l>
				<l>Alle qwaed ter waerelt en magh my niet daeren,</l>
				<l>Als ict hebbe tot mijnder assistencye.</l>
			</sp>
			<sp who="#gheestelic-zin">
				<speaker>Gheestelic zin</speaker>
				<l>Wat virtuut hevet? </l>
			</sp>
			<sp who="#menschelic-verstandt">
				<speaker>Menschelic verstandt.</speaker>
				<l>Tes vol sciencye, </l>
				<l>Want alle gheleerde hem daer duer vercloucken.</l>
			</sp>
			<sp who="#gheestelic-zin">
				<speaker>Gheestelic zin.</speaker>
				<l>Hoe heetet stocxkin?</l>
			</sp>
			<sp who="#menschelic-verstandt">
				<speaker>Menschelic verstandt.</speaker>
				<l>‘Veil ghedichte boucken’,</l>
				<l>Die van veil wyze meesters zijn ghecomponeirt. </l>
			</sp>
			<sp who="#gheestelic-zin">
				<speaker>Gheestelic zin.</speaker>
				<l>Menschelic Verstant, ghy zijt qwalic ghefondeirt. </l>
				<l>Rust ghy daer op, ghy gaet als de blende,</l>
				<l>Want veil bouxkens maken en heift gheen hende, </l>
				<l>Waer duer vele tot hooverdyen ghetoghen zijn </l>
				<l>En duer haer eyghen wijsheyt bedroghen zijn,</l>
				<l>Midts dat conste verheft, en willen zijn vermaert. </l>
				<l>Daer om heift God den slighten gheopenbaert </l>
				<l>In dezer waerelt zijn hooghe secreten,</l>
				<l>Op dat hem niemandt en zoude vermeten;</l>
				<l>Zo Paulus schrijft (dit totten Romeynen leist)</l>
				<l>Als zy hem wijs hilden, zo zijn zy zot gheweist,</l>
				<l>Want zy Gods wijsheyt niet en consten ghesmaken.</l>
				<l>Meendy dan daer met in payze gheraken? </l>
				<l>Neen ghy certeyn, ic zeght u van te voren.</l>
			</sp>
			<sp who="#menschelic-verstandt">
				<speaker>Menschelic verstandt.</speaker>
				<l>Het draghen nochtans meesters en doctoren;</l>
				<l>Ooc hoor ic vander kaercken voor goet approberen. </l>
			</sp>
			<sp who="#gheestelic-zin">
				<speaker>Gheestelic zin.</speaker>
				<l>Ic en wilze ooc niet al refuzeren,</l>
				<l>Maer in vele es perijckel gheleghen.</l>
				<l>Maer wildy zonder zorghen in sheeren weghen</l>
				<l>Naer tlant van payze vrymoedigh wandelen,</l>
				<l>Zo moet ghy hier dwort Gods ootmoedigh handelen</l>
				<l>En niet curieuzelic daer met ommegaen. </l>
			</sp>
			<sp who="#menschelic-verstandt">
				<speaker>Menschelic verstandt.</speaker>
				<l>Dwoordt Gods dat can ic al te qwalic verstaen;</l>
				<l>Ooc maerckic dat daer wt spruten veil errueren,</l>
				<l>Want zulcke moeyen hem metter schriftueren</l>
				<l>Die zelf dolen en zijn qwaet van condicyen. </l>
			</sp>
			<sp who="#gheestelic-zin">
				<speaker>Gheestelic zin.</speaker>
				<l>Dat doen veil vremde exposicyen, </l>
				<l>Daer den gheest der waerheyt niet in waerct.</l>
				<l>Dat ghy, Menschelic Verstant, niet en ziet noch en maerct</l>
				<l>Welc dwoort der vulmaectheyt wezen magh, </l>
				<l>En niet en cont ghecommen totten claren dagh,</l>
				<l>Blyvende verblent in dijn eyghen lusten.</l>
				<l>Hoe zoudt ghy dan commen in pays oft in rusten,</l>
				<l>Als ghy dus op veil ghedichte boucken staet?</l>
			</sp>
			<sp who="#menschelic-verstandt">
				<speaker>Menschelic verstandt.</speaker>
				<l>Maer of ic nu volghde naer uwen raedt, </l>
				<l>Zoudic dan rust vinden en ghezichte cryghen?</l>
			</sp>
			<sp who="#gheestelic-zin">
				<speaker>Gheestelic zin.</speaker>
				<l>Ia ghy, wildy hier wat hooren en zwyghen.</l>
				<l>Men zal u hier schriftuerlic gaen vertooghen</l>
				<l>Dwelc een secreit zal zijn van uwen ooghen; </l>
				<l>Maer en verlaet u, noch en rust u niet te zeere</l>
				<l>Op ghedichte boucken, noch op menschen leere.</l>
				<l>Zitt hier nere, ghy zult hooren een ander propoost:</l>
				<l>Welc den mensche staervende es den meesten troost,</l>
				<l>Waermet uwen gheest zal werden verfraeyt. </l>
			</sp>
			<sp who="#menschelic-verstandt">
				<speaker>Menschelic verstandt.</speaker>
				<l>O, wist ic dat, zo waer ic gheheel ghepaeyt;</l>
				<l>Ooc zoudic zeer zaen in ruste woonen. </l>
			</sp>
			<sp who="#gheestelic-zin">
				<speaker>Gheestelic zin.</speaker>
				<l>Een licht zal u omschynen niet om verschoonen,</l>
				<l>Daer u duusterheyt by zal werden ghevelt. </l>
				<l>Dus Menschelic Verstant, u zelven wat stelt</l>
				<l>Om weten den wegh die ghy ghaerne zoudt trecken; </l>
				<l>En wilt uwen slapenden gheest ontwecken </l>
				<l>En hoort dit spel vul goddelicke temen, </l>
				<l>En wilt dit voor een simpel prologhe nemen.</l>
				<l>Wel hem, die in Gods woorden veriolyzen:</l>
				<l>Die naer de waerheyt honghert, God zal hem spyzen. </l>
			</sp>
			<sp who="#daude-serpent">
				<speaker>Doude serpent.</speaker>
				<l>Ay, ay, ic duchte tgater nu al verloren;</l>
				<l>Mynen hanghel cranct, hy es verzworen,</l>
				<l>Ic werde belet in mijn affeccye. </l>
				<l>Och, Christus es weder op een nieus gheboren;</l>
				<l>Vele hebben nu zynen naem vercoren,</l>
				<l />
				<l>Die langhe gheweist hebben onder mijn subieccye. </l>
				<l>En zal ic dat cleyn hoopkin van Christus seccye </l>
				<l>Niet connen ghebrijnghen onder mijn scholieren?</l>
				<l>Want daghelicx myneirt nu mijn proteccye, </l>
				<l>Midts dat zy kennen mijn gheveynsde manieren.</l>
				<l>Ic zal noch duzent practijcken verzieren</l>
				<l>En den mensch locken naer mijn oudt costuumkin: </l>
				<l>Idel glory can tmenschelic vleesch verchieren,</l>
				<l>Daer draey ic de waerelt met op mijn duumkin; </l>
				<l>En ghierigheyt, leigheyt es een lecker cruunkin,</l>
				<l>Dat zal ic den mensch noch voren legghen. </l>
				<l>Hola, ic wil hier gaen ligghen op mijn luumkin,</l>
				<l>De mensch comt hier al cranc; wat zal hy zegghen? </l>
				<l>Ic en zal niet sparen haecken noch dregghen, </l>
				<l>Met een schijnsel van dueghden ic hem bestrye. </l>
				<l>Tmeeste bedrogh leyt onder ypocryzye!</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Wee mijns, crancke, allendigh, vol zwaer mesvals.</l>
				<l>Wat zie ic, wat hooric al vremdts gheschals!</l>
				<l>Ic en weet mijns schier waer keeren of wenden. </l>
				<l>De errueren des waerelts zijn met veil ghetals,</l>
				<l>Vremde opinyen ligghen my op den hals; </l>
				<l>Ic ga onzeker, ic slachte den blenden,</l>
				<l>Staervende troosteloos duer deze allenden. </l>
				<l>Ic zie de staten der menschen wanckelbaer,</l>
				<l>Ic en weet wat wegh beghinnen of henden. </l>
				<l />
				<l>Deen roupt Christus hier, dander Christus daer;</l>
				<l>Deen zeyt: tes gheloghen, dander zeyt: tes waer;</l>
				<l>Om Devangelye zy twisten en kyven. </l>
				<l>Deen maect hem packen zeer lastigh en zwaer,</l>
				<l>Ende dander wilt hem vryheyt toeschryven; </l>
				<l>Ic en weet wat laten, doen of bedryven.</l>
				<l>Al lezic schriftuere, ic vinde my in laste:</l>
				<l>Al troost my deen woord duer tghenadigh beclyven,</l>
				<l>Dander woordt verdomt my; dus staen ic onvaste. </l>
				<l>Op een qwaedt fondament noyt goed waerc paste!</l>
			</sp>
			<sp who="#daude-serpent">
				<speaker>Daude serpent.</speaker>
				<l>Hola, tes tijdt dat ic na dat vischkin taste,</l>
				<l>Want tstaet zeer wanckelic, verdraeyt alleene. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Wie trect my daer achter metten beene? </l>
				<l>Wie zydy, die my hier den ganc belet?</l>
			</sp>
			<sp who="#daude-serpent">
				<speaker>Daude serpent.</speaker>
				<l>Ic ben ,Mensche, Goed Schynende Opzedt.</l>
				<l>Ic zach u commen en hoorde u lamenteren;</l>
				<l>Doen dachtick, ic wilde u versecoureren </l>
				<l>Van dier mestroostigheyt, die ghy waert verhalic.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Goedt Schynende Opzedt, ic ghevoele my qwalick,</l>
				<l>Midts erruerighe secten die nu spruten. </l>
			</sp>
			<sp who="#daude-serpent">
				<speaker>Daude serpent.</speaker>
				<l>Wat leyt u daer an, volght daude statuten,</l>
				<l>Die u auders ghehauden hebben dus langhe. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Die hebben meest dueghden ghedaen by bedwanghe;</l>
				<l>Nu hooric de schriftuere zulcx als verbannen. </l>
			</sp>
			<sp who="#daude-serpent">
				<speaker>Daude serpent.</speaker>
				<l>Hebben dan ghedoolt zo veil gheleerde mannen</l>
				<l>Die op zulc fondament zijn ghestorven?</l>
				<l>Meendy dat zy verdomt zijn oft verdorven?</l>
				<l>Zeght, Mensche, hoe zydy zo dwaes oft zo slecht? </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Men ziet: hondert iaer qwaet, ten es niet een iaer recht; </l>
				<l>Vermaledijdt zijn die op menschen betrauwen. </l>
			</sp>
			<sp who="#daude-serpent">
				<speaker>Daude serpent.</speaker>
				<l>Zo moet ghy nochtans Gods gheboden hauwen,</l>
				<l>Wildy zaligh zijn ende voor Godt rechtvaerdigh.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Dat woordt duersnijdt mijn ziele zwaerdigh:</l>
				<l>Ic en heb niet ghehauden den minsten tittel. </l>
			</sp>
			<sp who="#daude-serpent">
				<speaker>Daude serpent.</speaker>
				<l>Sent Ian schrijft int eenentwintichste capittel:</l>
				<l>Wat besmet es en zal trijc Gods niet bezitten. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Eylacen, ic ben vul zondigher smitten,</l>
				<l>Zo en zallic Gods rijcke aerven nemmermeer.</l>
				<l>Noyt inwendigher pyne, noyt bitteren zeer,</l>
				<l>Therte verschrict my duer toverdijncken bloot. </l>
			</sp>
			<sp who="#daude-serpent">
				<speaker>Daude serpent.</speaker>
				<l>Hoe zydy vervaerdt? </l>
			</sp>
			<stage>☞ Hier comt de doot.</stage>
			<sp who="#staervende-mensche">
				<speaker>Staervende mensche.</speaker>
				<l>Och, ic zie de doodt! </l>
				<l>Waer zallic vlien wt dezer drouffenesse?</l>
			</sp>
			<sp who="#daude-serpent">
				<speaker>Daude serpent.</speaker>
				<l>Hier comt een tot uwer behouffenesse:</l>
				<l>Vernuftigh Succours, u naeste bloedt. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Och Vernuftigh Succours, my toch bystandt doet,</l>
				<l>Want ic benaut ben met allendigher smerten. </l>
			</sp>
			<sp who="#vernuftigh-succours">
				<speaker>Vernuftigh succours.</speaker>
				<l>Staervende Mensche, ic zie u bedruct van herten;</l>
				<l>Naer mijnder macht zo commic tot uwer baten.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Och, die doodt bedrouft my zeer boven maten,</l>
				<l>Waer ic my keere of wende, zy volght my.</l>
			</sp>
			<sp who="#vernuftigh-succours">
				<speaker>Vernuftigh succours.</speaker>
				<l>Vander doodt en can ic u niet ghemaken vry,</l>
				<l>Dus moet ghy u gheven onder haer ghewelt. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Och, ic ben noch zo qwalic om staerven ghestelt; </l>
				<l>Mijn mesdaet doet mijnder zielen qwellage.</l>
			</sp>
			<sp who="#vernuftigh-succours">
				<speaker>Vernuftigh succours.</speaker>
				<l>Ic en weet u gheenen raet, ghy moet duer tpassage</l>
				<l>Lyden, een huere en hebdy niet zekere naulic. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Ey lacen, ic ghevoele my zelven flaulic,</l>
				<l>Gheen ghezontheyt en es in mijn leden.</l>
			</sp>
			<sp who="#vernuftigh-succours">
				<speaker>Vernuftigh succours.</speaker>
				<l>Comt, ic zal u legghen op ‘tbed van onvreden’; </l>
				<l>Alst tqwaet wegh es, zal u tgoet ghelucken. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Vernuftigh Secours, gheift my twee crucken,</l>
				<l>Mijn ghebeente es cranc duer sdoots felle nope. </l>
			</sp>
			<sp who="#vernuftigh-succours">
				<speaker>Vernuftigh succours.</speaker>
				<l>Ziet, daer es ‘twyfel’ en daer es ‘crancke hope’;</l>
				<l>Comt in sdoots camer, want uwen troost es cleene. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Waer staet de camere?</l>
			</sp>
			<sp who="#vernuftigh-succours">
				<speaker>Vernuftigh succours.</speaker>
				<l>Hier, int dal van weene, </l>
				<l>Daer alle bedructheyt es overvloedigh.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Nu ligghic hier, noyt en was ic zoo mesmoedigh,</l>
				<l>Ic zie tdal van weenen vol tribulacyen. </l>
			</sp>
			<sp who="#vernuftigh-succours">
				<speaker>Vernuftigh succours.</speaker>
				<l>Dus henden alle tsmenschen recreacyen,</l>
				<l>Daer om en can ic u nu niet ghehelpen;</l>
				<l>Inden tijt der weilden moghtic tlyden stelpen,</l>
				<l>Maer nu moetty zoucken een ander confoort. </l>
			</sp>
			<sp who="#daude-serpent">
				<speaker>Daude serpent.</speaker>
				<l>Nu willic hem gaen listigh vallen an tboort </l>
				<l>En trecken hem in desperacye,</l>
				<l>En legghen hem voor Gods predestinacye,</l>
				<l>Daer ic veil menschen nu met verdoove;</l>
				<l>Zo brijnghic hem dan int ongheloove. </l>
				<l>Staervende Mensche, hoe eyst, zydy noch bevreest?</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Wat ic zie, tzijn my banieren des droufheyts meest; </l>
				<l>Die doot wilt my tallen canten volghen.</l>
			</sp>
			<sp who="#daude-serpent">
				<speaker>Daude serpent.</speaker>
				<l>Hadhy nu taeskin van wanhopen ghezwolghen, </l>
				<l>Zo en helpen hem alle schriftueren niet. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Wat strael heift die doot?</l>
			</sp>
			<sp who="#daude-serpent">
				<speaker>Daude serpent.</speaker>
				<l>Den strael der zonden, ziet,</l>
				<l>U dreyghende om u tijts versommenesse. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>O wee mijns, ic zie de verdommenesse!</l>
				<l>Waer zal ic my baerghen? noyt dus versaeght!</l>
			</sp>
			<sp who="#daude-serpent">
				<speaker>Daude serpent.</speaker>
				<l>Weit dat God den mensche om de zonden plaeght, </l>
				<l>Zo de schriftuere ghetught zeer menighfuldigh.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Van mijn iongheyt kennic my in allen schuldigh </l>
				<l>Tot noch toe; waer met zal ic nu betalen?</l>
			</sp>
			<sp who="#daude-serpent">
				<speaker>Daude serpent.</speaker>
				<l>Tes te langh ghebeyt, ghy moghes niet verhalen; </l>
				<l>Tpont dat hy u belaste hebdy ghegraven.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Ten heift niet ghewouckert; zijn goddlicke gaven </l>
				<l>Hebbic ooc mesbruuct in ydel glorye.</l>
			</sp>
			<sp who="#daude-serpent">
				<speaker>Daude serpent.</speaker>
				<l>Ghy hebt Gods tempel, Gods liefte cyborye,</l>
				<l>Duer schandelicke beghaerte ghevyoleirt. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Tes waer; dies my de doot nu perseqweirt, </l>
				<l>Ghevende my veil doodelicke wonden</l>
				<l>En iaeght my ter hellen metten strael der zonden.</l>
				<l>Och wee mijns, dat ic oyt gheboren was!</l>
				<l>Die doot overvalt my, ey lacen, veil te ras.</l>
				<l>Wat es de mensche, heere, die ghy tleven iont:</l>
				<l>Als een blomkin des velts, verdrooght in corter stont, </l>
				<l>En als tblaeykin, dat keert met allen winden.</l>
				<l>My en troosten nu niet dan lastyghe vrinden. </l>
				<l>O hemelsche vadere, wilt my beschaermen!</l>
				<l>Anziet mijn iammer, hoort mijn roupen, mijn kaermen!</l>
				<l>In mynen diepen noot, heere, my te helpen haest. </l>
			</sp>
			<sp who="#god-de-vader">
				<speaker>God de vader.</speaker>
				<l>Inden meesten ancxt ben ic den menschen naest </l>
				<l>Die tot my roupen en hulpe beghaeren;</l>
				<l>Mijn barmhertigheyt en zal ic hem niet waeren,</l>
				<l>Alzoo ic ghezworen hebbe by my zelven: </l>
				<l />
				<l>Ic wil mijn tornyghe gramschap van hem welven</l>
				<l>Ende hem deel gheven onder mijn famelye. </l>
				<l>Mijn levende woordt troost met Devangelye</l>
				<l>Den mensche die int dal van weenen leyt,</l>
				<l>Want hy benaut es en tot my roupt en schreyt.</l>
				<l>Ic hebbe ghehoort zijn allendigh zuchten groot;</l>
				<l>Zeght hem: ic en beghaer niet der zondaren dood,</l>
				<l>Maer dat hy wone in mijn helyghe stadt. </l>
				<l>Tooght hem mijn rijcke ghenadyghe schat,</l>
				<l>Dien ic belooft hebbe alle menschen kinderen.</l>
				<l>Zonde, dood, helle en zal hem niet hinderen,</l>
				<l>Ghelooft hij in my met goeder intencye. </l>
			</sp>
			<sp who="#dlevende-woordt">
				<speaker>Dlevende woordt.</speaker>
				<l>O Hemelsch Vader, met diligencye</l>
				<l>Zallic vulbrijnghen uwen goeden wille,</l>
				<l>Den mensch condigh maken openbaer en stille </l>
				<l>De rijcdommen uwer godheyt onghemeten. </l>
				<l>Verhueght u, Mensche, wilt druc vergheten,</l>
				<l>Ic vercondighe u een blyde tydijnghe:</l>
				<l>Godt heift u belooft eeuwighe bevrydijnghe!</l>
				<l>Ghelooft in hem, u drouvigh meshopen breict.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Och, wie zydy, die zo troostelic tot my spreict? </l>
				<l>Uwen naem es my zeer vremdt en onbekendt.</l>
			</sp>
			<sp who="#dlevende-woordt">
				<speaker>Dlevende woordt.</speaker>
				<l>Ic ben Dlevende Woordt, an u ghezendt,</l>
				<l>U condyghende vrede en goede dijnghen. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Ziet alle deze vyanden die my omrijnghen;</l>
				<l>Hoe zallicx ontcommen? eylacen, ic en weet. </l>
			</sp>
			<sp who="#dlevende-woordt">
				<speaker>Dlevende woordt.</speaker>
				<l>Vreest niet, die crachtyghe handt Gods es u bereet;</l>
				<l>Ghelooft zijn ghenadyghe beloften voorwaer. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Welc zijn zijn beloften, zeght my dat claer,</l>
				<l>Daer ic my in moght troosten en op betrauwen? </l>
			</sp>
			<sp who="#dlevende-woordt">
				<speaker>Dlevende woordt.</speaker>
				<l>Staet op, ic zalze u doen anschauwen,</l>
				<l>Op dat ghy de goedheyt Gods moeght verstaen.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Gheift my mijn crucken, want ic en can niet ghegaen, </l>
				<l>Midts lastyghe ziecten die my dus crijncken. </l>
			</sp>
			<sp who="#dlevende-woordt">
				<speaker>Dlevende woordt.</speaker>
				<l>Wildy noch langhe op twee zyden hijncken;</l>
				<l>Zo blijfdy als Achab prophete beschaemt. </l>
				<l>Neimt daer den stock ‘de belofte Gods’ ghenaemt,</l>
				<l>Die u zal bevryden voor zucklen oft gletsen; </l>
				<l>Houdt u vast daer an, ghy en zult u niet qwetsen,</l>
				<l>Hoe wel tvleesch scromt voor alle myserye. </l>
				<l>Ic zal u tooghen Gods groote misterye </l>
				<l>Eerst by Adam, die Gods ghebodt niet en hiel;</l>
				<l>Tserpents Raedt volghende hy in zonden viel, </l>
				<l>Waer duer de doot heift heerschappye ghenomen</l>
				<l>En es voort over alle vleesch ghecomen,</l>
				<l>Wiens maght duer Christus es berooft. </l>
				<stage>☞ Hier tooghtmen Adam naect ende tserpent met God, die spreict tot
                            tserpent.</stage>
				<l>Maer comt en hoort wat hy Adam heift belooft,</l>
				<l>Dat ghy mooght staen op zijn trostyghe ghenade. </l>
			</sp>
			<sp who="#god-de-vader">
				<speaker>God de vader.</speaker>
				<l>Ic zal vyantschap tusschen uwen zade</l>
				<l>Zetten en tusschen tzaet van eender vrauwen,</l>
				<l>Welc zaet zal u hooft vertreden en ontsticken dauwen; </l>
				<l>Vermalendijt zuldy zijn en eeuwigh beven.</l>
			</sp>
			<sp who="#dlevende-woordt">
				<speaker>Dlevende woordt.</speaker>
				<l>Die belofte trooste Adam al zijn leven,</l>
				<l>Wetende dat hy God te vriende heift ghehad. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Levende Woordt, noch ben ic int ghelove mat,</l>
				<l>Mijn proper natuere es ijnkel qwaet en broos. </l>
			</sp>
			<sp who="#dlevende-woordt">
				<speaker>Dlevende woordt.</speaker>
				<l>En vreest niet, rust op Gods belofte altoos, </l>
				<l>Al steict u vleesch vol zondyghe borstelen.</l>
			</sp>
			<sp who="#daude-serpent">
				<speaker>Daude serpent.</speaker>
				<l>Ic vreeze dit viskin zal my ontworstelen </l>
				<l>Duer Dlevende Woort, dwelc hem tooght groot wondere.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>O Levende Woordt, zeght my by zondere: </l>
				<l>Wat heift God meer belooft daer troost wt cam?</l>
			</sp>
			<sp who="#dlevende-woordt">
				<speaker>Dlevende woordt.</speaker>
				<l>Deis belofte vernieuwede hy by Abraham,</l>
				<l>Om dat hy zijn aervenesse zou vast maken,</l>
				<l>Op dat de menschen daer troost in zou smaken</l>
				<l>En weten dat op God moet elcx toeverlaet zijn. </l>
			</sp>
			<sp who="#god-de-vader">
				<speaker>God de vader.</speaker>
				<l>Als de sterren des hemels zo zal u zaet zijn, </l>
				<l>In welc zaet ic bermhertigheyt zal bethoonen</l>
				<l>Tot troost van veil heydensche persoonen,</l>
				<l>Want ic God ben, die levende maect en gheneist.</l>
			</sp>
			<sp who="#dlevende-woordt">
				<speaker>Dlevende woordt.</speaker>
				<l>Hier me es Abraham ghetroost gheweist,</l>
				<l>Want hy gheloofde de woorden des heeren al,</l>
				<l>Wetende dat God belooft, dat hijt houden zal.</l>
				<l>En hy es int gheloove niet vercranct,</l>
				<l>Maer heift God gheglorificeirt, ghelooft, ghedanct,</l>
				<l>En dat es hem tot gherechtigheyt gherekent; </l>
				<l>Daer duer hem God heift met besnyden gheteeckent,</l>
				<l>Dwelc hy ont&amp;filig;jngh als een warachtigh zeghele. </l>
				<l>Dus Mensche, dits u den troostighsten reghele,</l>
				<l>Want wat God belooft, houdt hy onverholen. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Maer zijn wet die hy my heift bevolen</l>
				<l>En hebbic niet ghehouden, maer mesbruuct gheheel;</l>
				<l>Hoe zoudic in zijn aervenesse hebben deel?</l>
				<l>Hier om blijf ic mestroost en beroert van zinne. </l>
			</sp>
			<sp who="#dlevende-woordt">
				<speaker>Dlevende woordt.</speaker>
				<l>Weit, die wet es neffens ghecommen inne. </l>
				<l>Zy en verdomt niet, noch en maect zaligh noch reyn,</l>
				<l>Maer zy gheift u kennesse der zonden certeyn,</l>
				<l>Haer tot eenen breydel die Gods weghen myen. </l>
				<l>Want de wet en alle prophecyen</l>
				<l>Van Moyses af hebben op Christum ghewezen,</l>
				<l />
				<l>Maer de belofte es wt liefde gherezen</l>
				<l>Die God in zynen zone wilde bewyzen</l>
				<l>Tot een vuldoenijnghe, om u veriolyzen. </l>
				<l>Want de wet doodde, tvleesch doende te niet, </l>
				<l>Maer duer de belofte es ghenade gheschiet, </l>
				<l>Op dat de rechtvaerdigheyt die wt God ghelt</l>
				<l>Openbaer zoude werden en u vertelt</l>
				<l>Duer tgheloove in Christum, die dhende es der wet; </l>
				<l>Die tot eenen stoel der ghenaden es ghezet, </l>
				<l>Op dat hy niet alleene gherechtigh en zy,</l>
				<l>Maer rechtvaerdigh maect die int gheloove Christi</l>
				<l>Staen en rusten inde wet der gracye. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Noch vreezic, ziet, die eeuwyghe blamacye,</l>
				<l>Want deis vyanden blyven my al ontrent. </l>
			</sp>
			<sp who="#dlevende-woordt">
				<speaker>Dlevende woordt.</speaker>
				<l>U es veil crachtygher hulpe prezent:</l>
				<l>Staet vast op dwoort dwelc u de heer heift ghezworen. </l>
			</sp>
			<sp who="#daude-serpent">
				<speaker>Daude serpent.</speaker>
				<l>Daer zijnder veil gheroupen en luttel vercoren, </l>
				<l>Dat stater gheschreven, ic moet u ontdecken.</l>
			</sp>
			<sp who="#dlevende-woordt">
				<speaker>Dlevende woordt.</speaker>
				<l>Laet u daer om niet van Gods belofte trecken,</l>
				<l>God es warachtigh int ontfermen, weist niet vervaert.</l>
				<l>Hy heift u als den appel zijns ooghen bewaert, </l>
				<l>Anders waerdy Sodoma ghelijc gheworden. </l>
				<l>Al magh u die duvel met veil vreezen gorden, </l>
				<l>Hy es verwonnen en in zijn leste eeuwe; </l>
				<l>Hy loopt als eenen briesschende leeuwe</l>
				<l>Zouckende listen om u te verslinden, </l>
				<l>Maer pijnt zynen raedt niet tonderwinden, </l>
				<l>God en zal u niet laten, weist op u hoede.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Den gheest inwendigh dient met den ghemoede,</l>
				<l>Maer het vleesch es tot alder crancheyt gheneghen. </l>
			</sp>
			<sp who="#dlevende-woordt">
				<speaker>Dlevende woordt.</speaker>
				<l>Comt, volgt my naer en weist niet versleghen,</l>
				<l>Ic zal den rijcdom der godheyt verclaren </l>
				<l>En den troost der beloften Gods openbaren </l>
				<l>En u vyanden verwinnen tuwen wensche.</l>
				<stage>Figuere.☞ Hier tooghtmen Christum hanghende an tcruce.</stage>
				<l>Ziet hier uwen troost, Staervende Mensche!</l>
				<l>Dits tzaet dwelc belooft es tuwer zaligheyt,</l>
				<l>Deze eyst die sent Ian heift den wegh bereyt</l>
				<l>Daer wet en alle propheten af tughen, </l>
				<l>Dits de fonteyne daer ghy trost mooght wtzughen,</l>
				<l>Waer me verwonnen werdt tDoude Serpent. </l>
			</sp>
			<sp who="#daude-serpent">
				<speaker>Daude serpent.</speaker>
				<l>Och, mijn maght wert weder op een nieu gheschent, </l>
				<l>Die ic langh ghethoont heb in mijn hypocryten; </l>
				<l>Nochtans zal ic Christum in zijn hielen byten </l>
				<l>En mijn tanden maken als bloedyghe zwaerden</l>
				<l>En laghen legghen totten hende der aerden,</l>
				<l>Den mensche tot zijnder bedaervenesse. </l>
			</sp>
			<sp who="#dlevende-woordt">
				<speaker>Dlevende woordt.</speaker>
				<l>Dits tzaet van beloften en die aervenesse </l>
				<l>Die Adams en Abrahams zade es belooft;</l>
				<l>Nu wert de doot haer groote maght berooft. </l>
				<l>Dus en laet u van hem niet vervremen,</l>
				<l>Hy zal den strael der zonden van u nemen</l>
				<l>Daer u de doot met wijst het eeuwigh dangier. </l>
			</sp>
			<stage>Hier spreict Christus hanghende an tcruce.</stage>
			<sp who="#christus-an-tcruce">
				<speaker>Christus an tcruce.</speaker>
				<l>Nu wil ic nemen den strael der zonden hier.</l>
				<l>Doot, ic zal u doot zijn en helle uwe beit, </l>
				<l>Zo daer ghesproken es duer den propheit:</l>
				<l>Mijn volc zal uwen ancxt noch gruwel niet zien,</l>
				<l>Alle die my ghelooven en tot my vlien</l>
				<l>Zullen niet beschaemt werden duer u gheruchten, </l>
				<l>Want mijn ooren verlanghen naer tzondaers zuchten.</l>
				<l>Ic ben de vuldoenijnghe van uwer schult, </l>
				<l>Al wat van my gheschreven es hebbic vervult,</l>
				<l>De persse hebbic alleen ghetreden nu. </l>
				<l>Ic ben de offrande gheoffert voor u, </l>
				<l>Ic ben daer Moyses serpent af es figuere,</l>
				<l>Ziet op my, ic zal u ghenezen puere. </l>
				<l />
				<l>Ic ben dleven, de waerheyt en den wegh, </l>
				<l>Ic ben priester naer doorden van Melchycedech</l>
				<l>Doende gherechtyghe offerande, </l>
				<l>Ic ben dlevende broot wt des hemels lande, </l>
				<l>Ic ben de fonteyne tot tzondaers lavenesse, </l>
				<l>Ic zal verwinnen naer mijn begravenisse </l>
				<l>Alle u vyanden, Mensche, en weist niet versaeght.</l>
			</sp>
			<sp who="#dlevende-woordt">
				<speaker>Dlevende woordt.</speaker>
				<l>Nu weitty dlam Gods dwelc al u zonden draeght.</l>
				<l>Hebdy, Mensche, noch gheen troostyghe ghevoelijnghe? </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Consciencye smaect zachte vercoelijnghe,</l>
				<l>Midts datze vander zonde nu es ontlast;</l>
				<l>Maer Levende Woordt, de doot blijft by my vast,</l>
				<l>Tooghende my veil felder ghezichten. </l>
			</sp>
			<sp who="#dlevende-woordt">
				<speaker>Dlevende woordt.</speaker>
				<l>Zijt ghetroost, ic zal uwen gheest verlichten. </l>
				<l>Maerct wat grooter troost u God heift ghezonden.</l>
				<stage>Figuere.☞ Hier tooghtmen de helle opghebroken.</stage>
				<l>Ziet de helle ghebroken, Sathan ghebonden.</l>
				<l>Hoe zoudy u meerder troost ghegheven connen! </l>
				<l>U zonden zijn wegh, tserpent es verwonnen</l>
				<l>Dwelc u bezwaerde en dreeghde metter wet,</l>
				<l>Hem tooghende gheveynst Goet Schijnende Opzet,</l>
				<l>Dwelc u zonde, doot en helle toezandt,</l>
				<l>En Vernuftigh Secours tot uwen onderstandt, </l>
				<l>Die u ghebraght heift in alle iamere,</l>
				<l>In tdal van weenen, in sdoots camere,</l>
				<l>Zijnde van menschen troost verlaten,</l>
				<l />
				<l>Tot dat my u Hemelsch Vader zandt te baten,</l>
				<l>Die u bemint en beclaeght dat ghy sneift; </l>
				<l>Waer om hy zynen zone niet ghespaert en heift, </l>
				<l>Die u verlost heift wt zondigh gheduene,</l>
				<l>Die u dezen stoc ghaf tot eenen stuene,</l>
				<l>Om dat ghy in crancheyt niet en zoudt faelgeren</l>
				<l>En u daer op zoudt troosten en vast fonderen,</l>
				<l>Dwelc es ghenadyghe bewyzenesse. </l>
				<stage>Figuere.☞ Hier tooghtmen Christum verryzende, ende smytende de doot
                            met zynen cruce.</stage>
				<l>Comt, ziet nu Christus in zijn verryzenesse </l>
				<l>Tooghende groote ghenadyghe cracht,</l>
				<l>Hebbende de doot gheheel tonder ghebraght. </l>
				<l>Wetet dat Christus nu niet meer en staerft; </l>
				<l>Zijnder lenen ghy duer Gods belofte verwaerft. </l>
				<l>Nu en heift zonde, doot, overhandt noch ghebod,</l>
				<l>Want dat Christus leift, dat leift hy by God</l>
				<l>Ende dat zelve leven es u proper eyghen; </l>
				<l>Vreeze noch verdriet, ancxtelic dreyghen</l>
				<l>En magh u niet van Gods liefde scheyden. </l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Nu willic met vruechden den heere verbeyden</l>
				<l>Die my verlost heift van mijn vyanden,</l>
				<l>Ic wil my gans waerpen in zijn handen. </l>
				<l>Ic weet wel, hy en werdt mijns gheen versmadre,</l>
				<l>Hy nomt my zijn kindt, hy es mijn vadere;</l>
				<l>Ic en vrees niet, al doet my tvleesch veil wederstoots. </l>
			</sp>
			<stage>Dlevende woordt tooght hem hier de schauwe des doots.</stage>
			<sp who="#dlevende-woordt">
				<speaker>Dlevende woordt.</speaker>
				<l>Ziet, nu en ziet ghy maer een schaduwe des doots, </l>
				<l>Nu leifdy met Christum, verhueght uwen zin.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Tvleesch es my schadelic, maer tstaerven ghewin; </l>
				<l>Ghedanct zijt Levende Woort die my dit briefde.</l>
			</sp>
			<sp who="#dlevende-woordt">
				<speaker>Dlevende woordt.</speaker>
				<l>Ziet hier comt Gheloove, Hope en Liefde,</l>
				<l>Die zullen u wachten als ghelievers ialours,</l>
				<l>In tribulacye troost ghevende en secours</l>
				<l>En uwen wegh ten rechten beschicken; </l>
				<l>Zonde, doot, helle noch ancxtelic verschricken </l>
				<l>En zal u niet meer doen mestroostigh qwelen.</l>
				<l>Staervende Mensche, ic wil u God bevelen, </l>
				<l>Want ghy zijt verlost wt tzwaer tempeest;</l>
				<l>Ic laet u den troostere, den helyghen gheest, </l>
				<l>Die zal u tot alder volmaectheyt spoeden</l>
				<l>En u van allen qwaden behoeden,</l>
				<l>Zoot God belooft heift met wonder zonder ghetal, </l>
				<l>Want wie op Gods belofte rust verwaerft dit al.</l>
			</sp>
			<sp who="#gheloove">
				<speaker>Gheloove.</speaker>
				<l>Staervende Mensche en vreest nu gheen mesval. </l>
				<l>Tes al u eyghen, wat Christus heift ghedaen.</l>
			</sp>
			<sp who="#liefde">
				<speaker>Liefde.</speaker>
				<l>Hoe zoudy nu zulcken goeden vader afgaen, </l>
				<l>Die u dit om niet al heift willen schijncken?</l>
			</sp>
			<sp who="#hope">
				<speaker>Hope.</speaker>
				<l>En met hem zult in zijn glorye blijncken,</l>
				<l>Zoo belooft heift Tlevende Woort onversweghen. </l>
			</sp>
			<sp who="#gheloove">
				<speaker>Gheloove.</speaker>
				<l>Dwelc noyt in smenschens herte en es ghesleghen,</l>
				<l>Noyt hooren ghehoort, noch ghezicht begrepen,</l>
				<l>Dwelc dat God bereydt heift ende gheschepen</l>
				<l>Die zijn woordt ghelooven groot van virtute. </l>
			</sp>
			<sp who="#liefde">
				<speaker>Liefde.</speaker>
				<l>Schudt nu dezen rock, den ouden Adam, wte,</l>
				<l>Doet dit nieu onbevlect cleedt, Christum, aene. </l>
			</sp>
			<sp who="#hope">
				<speaker>Hope.</speaker>
				<l>Pijnt noch figuerlick hier tverstant tontfaene, </l>
			</sp>
			<stage>Figuere.☞ Hier tooghtmen Christum zittende ter rechter handt zijns
                        vaders, hebbende onder hem zonde doot, helle, &amp;c.</stage>
			<sp who="#hope">
				<speaker>Hope.</speaker>
				<l>Ziet Christum zitten in zijnder gloryen</l>
				<l>Als verwinlick conijngh groot van victoryen,</l>
				<l>Waer duer vervult werdt Davids prophecye:</l>
				<l>Hy zitt nu ter rechter handt zijns vaders blye; </l>
				<l>De ghemeenschap der helyghen voor u bidt daer, </l>
			</sp>
			<sp who="#liefde">
				<speaker>Liefde.</speaker>
				<l>U gherechtigheyt,</l>
			</sp>
			<sp who="#hope">
				<speaker>Hope.</speaker>
				<l>Uwen troost,</l>
			</sp>
			<sp who="#gheloove">
				<speaker>Gheloove.</speaker>
				<l>U middelaer</l>
				<l>In wiens bloede dat ghy ghedoopt zijt, </l>
				<l>En bidt voor u zijn Hemelsche Vader altijt</l>
				<l>Als troostigh advocaet, noyt gheenen nettere. </l>
			</sp>
			<sp who="#liefde">
				<speaker>Liefde.</speaker>
				<l>Al ziet ghy dit in een donker lettere, </l>
				<l>Nemet voor uwen troost spade en vrough.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Dat hijt my belooft, tes my al ghenough, </l>
				<l>Ic weet wel hy en zal my niet bedrieghen,</l>
				<l>Hy es warachtigh hy en zal niet lieghen;</l>
				<l>Daer om zijn my Gods beloften den meesten troost.</l>
			</sp>
			<sp who="#gheloove">
				<speaker>Gheloove.</speaker>
				<l>Staervende Mensche, dat es hier trechte propoost. </l>
				<l>Comt nu in payze, vry van verzeere,</l>
				<l>Slaept nu en rust nu hier in God den heere, </l>
				<l>Die u duer zijn beloften heift zaligh ghemaect.</l>
			</sp>
			<sp who="#staervende-mensche">
				<speaker>Staervende mensche.</speaker>
				<l>Mijn ziele, heere, u by wezen haect, </l>
				<l>Want den tijt van mynen slape es by ghecomen</l>
				<l>En dat mijn ziele zal worden ghenomen</l>
				<l>Wt dit aerdtsche huus en vleesschelic coffere. </l>
				<l>Dus ic, heere, in uwen handen offere</l>
				<l>Die nu scheedt, hemelsch vader ghebenedijt. </l>
			</sp>
			<sp who="#menschelic-verstandt">
				<speaker>Menschelic verstandt.</speaker>
				<l>Nu hebbic mijn ghezighte, noyt meerder iolijt,</l>
				<l>In payze, in rusten leiftmen te zamen. </l>
				<l>Vele ghedichte bouckin maec ic my qwijt,</l>
				<l>Die hem daer op verlaet magh hem wel schamen,</l>
				<l>Want den meesten troost zijn Gods beloften. Amen.</l>
			</sp>
			<stage>Finis.</stage>
			</div>
		</div>
	</body>
</text>
</TEI>