<?xml version="1.0" encoding="utf-8"?>
<?xml-model href="https://raw.githubusercontent.com/dracor-org/dracor-schema/main/dracor.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xml:id="dut000291" xml:lang="dut">
    <teiHeader>
	<fileDesc>
		<titleStmt>
			<title type="main">Vrou Lorts</title>
			<author>
				<persName>
					<surname>De Pellicaen</surname>
				</persName>
				<idno type="wikidata">Q7846375</idno>
			</author>
		</titleStmt>
		<publicationStmt>
			<publisher xml:id="dracor">DraCor</publisher>
			<idno type="URL">https://dracor.org</idno>
			<availability>
			  <licence>
			  <ab>CC0 1.0</ab>
			  <ref target="https://creativecommons.org/publicdomain/zero/1.0/">Licence</ref>
			  </licence>
			</availability>
		</publicationStmt>
		<sourceDesc>
			<bibl type="digitalSource">
				<name>DBNL</name>
				<idno type="URL">https://www.dbnl.org/tekst/_tro001fams04_01/_tro001fams04_01_0003.php</idno>
				<availability status="free">
					<p>In the public domain.</p>
				</availability>
			</bibl>
			<bibl type="originalSource">
			<title>W.N.M. Hüsken, B.A.M. Ramakers en F.A.M. Schaars (eds.) Trou moet blijcken. Bronnenuitgave van de boeken der Haarlemse rederijkerskamer ‘de Pellicanisten’. Deel 4: Boek D. Uitgeverij Quarto, Assen 1993 </title>
			</bibl>
		</sourceDesc>
	</fileDesc>

	<profileDesc>
		<particDesc>
			<listPerson>
				<person sex="UNKNOWN" xml:id="deerste">
					<persName>deerste</persName>
				</person>
				<person sex="UNKNOWN" xml:id="derde">
					<persName>derde</persName>
				</person>
				<person sex="MALE" xml:id="loon-nae-werken">
					<persName>Loon nae werken</persName>
				</person>
				<person sex="UNKNOWN" xml:id="ongeordonneert-leven">
					<persName>Ongeordonneert Leven</persName>
				</person>
				<person sex="UNKNOWN" xml:id="tgemeen-volck">
					<persName>Tgemeen volck</persName>
				</person>
				<person sex="UNKNOWN" xml:id="tweede">
					<persName>tweede</persName>
				</person>
				<person sex="FEMALE" xml:id="vrow-lorts">
					<persName>vrow lorts</persName>
				</person>
			</listPerson>
			</particDesc>
		<textClass>
		<keywords>
			  <term type="genreTitle">Morality Play</term>
		</keywords>
		</textClass>
	</profileDesc>
    	<revisionDesc>
    		<listChange>
    			<change when="2024-10-01">(Lucas van der Deijl) convert from source</change>
    		</listChange>
    	</revisionDesc>
	</teiHeader>
	<standOff>
		<listEvent>
			<event type="written" when="1565">
				<desc />
			</event>
		</listEvent>
		<listRelation>
			<relation active="https://dracor.org/entity/" name="wikidata" passive="http://www.wikidata.org/entity/" />
		</listRelation>
	</standOff>
    <text>
        <front> </front>
        <body>
	<div type="act" n="1">
		<head>[Vrou Lorts]</head>
		<div type="scene" n="1">
			<sp who="#tgemeen-volck">
				<l>O Redelick welvaren / wel waer isse gegaen</l>
				<l>wie heeft dit gedaen / waer isse gevloogen</l>
				<l>ick en siese hier nergens voor mijn oogen</l>
				<l>ick gruw te sijn bedroogen / nae ick beproeff</l>
				<l>welvaren sal wech sijn Daerom heb ick geen gelooff</l>
				<l>dies ick mijn bedrooff jae ick voirwaer</l>
			</sp>
			<sp who="#ongeordonneert-leven">
				<speaker>Ongeordonneert Leven</speaker>
				<l>Troert niet een haer</l>
				<l>noch en weest dus swaer niet met druck gequelt</l>
				<l>ghij sult bij een ander wel werden bestelt</l>
				<l>daer geen gewelt / u sal mogen verseeren</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Sow weelden soo haest van mijn keeren</l>
				<l>en mijn dan verneeren / Doer sulcxs verwijt</l>
				<l>sow ick redelick welvaren wel blijven quijt</l>
				<l>twaer seeker een spijt waer ging ick heen</l>
			</sp>
			<sp who="#ongeordonneert-leven">
				<speaker>Ongeordonneert Leven</speaker>
				<l>Weest toch te vreen</l>
				<l>mijn sal u wel Leen / op ander weegen</l>
				<l>daer ghij niet en sult blijven verleegen</l>
				<l>twert al weer vercreegen / wat ghij nu mist</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Dat waer wel gegist</l>
				<l>en voorspoedich gevist / mocht sulcxs gescien</l>
				<l>waer suldij mijn Leijen / bij wat Lien</l>
				<l>ick sout garen sien / sonder Laet tarden</l>
			</sp>
			<sp who="#ongeordonneert-leven">
				<speaker>Ongeordonneert Leven</speaker>
				<l>Comt rijst uuijt weelden Laet mijn bewarden</l>
				<l>coendij volharden / ghij crijcht bijstant</l>
				<l>segt nu a Dieu weelden / comt geeft mijn die hant</l>
				<l>mischien off ghijse in Lang niet weer en saecht</l>
				<l>want daer ick u sal brengen / wert wat anders bejaecht</l>
				<l>tdient nu niet gewaecht / Laet sulcxs sijn verdreven</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Ick volch altemet ongeordonneert Leven</l>
				<l>off ick niet en sal sneeven / door deese drachten</l>
				<l>redelick welvaren riet // dat ick mijn sow wachten</l>
				<l>bij dagen bij nachten / voor uwen persoon</l>
			</sp>
			<sp who="#ongeordonneert-leven">
				<speaker>Ongeordonneert Leven</speaker>
				<l>Ghij sult mijn altemet wel werden gewoon</l>
				<l>dus vreest gen hoon / want hoe sout ick Dijn</l>
				<l>conen verleijen / al die werlt volcht mijn</l>
				<l>alst blijct int scijn / ghij sijt quaelick bedocht</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Ghij hebt mijn Immers uuijt weelden gebrocht</l>
				<l>daer ick in was gerocht / door reedelick welvaren</l>
				<l>en neeringe alst blijct / hebdij doen verhaeren</l>
				<l>die mijn beswaeren / dickmaels genas</l>
			</sp>
			<sp who="#ongeordonneert-leven">
				<speaker>Ongeordonneert Leven</speaker>
				<l>Dat quam soo te pas</l>
				<l>en al is Dit glas / nu dus verloopen</l>
				<l>altijt moet ghij ten besten hoopen</l>
				<l>ghij sult u wel bedroopen / door mijn te met</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Jae isset niet mager soo isset vet</l>
				<l>ick ben in tnet / Dat voel ick aen u</l>
				<l>maer segt mijn waer ontrent sien wij nu</l>
				<l>dees wech is soo ruu ick ben hier onbekent</l>
			</sp>
			<sp who="#ongeordonneert-leven">
				<speaker>Ongeordonneert Leven</speaker>
				<l>Tsal wel drae nu sijn geent</l>
				<l>wij sijn hier ontrent Lombaerdijen</l>
				<l>hier sietmen die Luijden alle daechs doerrijen</l>
				<l>tot cranck verblijen met swaer getruer</l>
				<l>dit suldij altemet mee Loopen Duer</l>
				<l>achter en vuer / om Noomgen te spreeken</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Dats een quaet teeken</l>
				<l>sijn dit die treeken / die ghij gaet bereijen</l>
				<l>ick ducht ghij sult mijn in armoet Leijen</l>
				<l>in weenen en screijen / en commer swaer</l>
			</sp>
			<sp who="#ongeordonneert-leven">
				<speaker>Ongeordonneert Leven</speaker>
				<l>Ick sal u helpen daer ickse breng allegaer</l>
				<l>deen metten aer / Dit doch gelooft</l>
				<l>al die mijn oijt volchden / mosten onvertooft</l>
				<l>door dese passage hoe welse niet verfroijt</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Met redelick welvaren ging ick dit noijt</l>
				<l>tis hier over al beroijt / waer ick bescowe</l>
				<l>ick gelooff naw off tent moet streckken tot rowe</l>
				<l>dits een arme Landowe seeker ick meens</l>
			</sp>
			<sp who="#ongeordonneert-leven">
				<speaker>Ongeordonneert Leven</speaker>
				<l>Redelick welvaren en ick sijn niet alleens</l>
				<l>wij sijn gans oneens / en versceijen van Loos</l>
				<l>waer ick coom daer ruijmtse altoos</l>
				<l>met een droevige voijs elck heeft sijn aert</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Hoe wel ben ick Dan met u bewaert</l>
				<l>al waer ick beswaert / sonder biecht gesturven</l>
				<l>al Lachende dunct mijn wert ick bedurven</l>
				<l>en gans beroijt / tblijct wel aen deesen</l>
			</sp>
			<sp who="#ongeordonneert-leven">
				<speaker>Ongeordonneert Leven</speaker>
				<l>Hier comtse gaen daer wij sowen weesen</l>
				<l>die bloem gepreesen aen alle eggen</l>
				<l>al u gebreck moechdij haer nu seggen</l>
				<l>wiltet wel over Leggen / want sij heeft veel horts</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Hoe is haer naeme</l>
			</sp>
			<sp who="#ongeordonneert-leven">
				<speaker>Ongeordonneert Leven</speaker>
				<l>Sij hiet vrow Lorts</l>
				<l>vol commers vol storts / noijt saechdij ongerusters</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Ja Ja Lortsen en borgen tsijn twee gesusters</l>
				<l>ick hebse eertijts wel hooren noemen</l>
			</sp>
			<sp who="#ongeordonneert-leven">
				<speaker>Ongeordonneert Leven</speaker>
				<l>Hoort gemeen volck nu sijdij gecoomen</l>
				<l>daer wij sonder scroomen / onlanxs aff spraeken</l>
				<l>nu moechdijt met malcanderen maeken</l>
				<l>a Dieu vordert u saeken sonder op houwen</l>
				<l>ick Laet u tesaemen backken en brouwen</l>
			</sp>
			<stage>Hier gaet ongeordonneert Leven binnen</stage>
			<sp who="#tgemeen-volck">
				<speaker>Tgemeen volck</speaker>
				<l>Vrow Lorts godt geeff u goeden dach</l>
				<l>ick coem u besoeken nu ick niet bet en mach</l>
				<l>ick naems wel verdrach / ick arme welpen</l>
				<l>ick ben seer benout / moechdij niet helpen</l>
				<l>mijn commer stelpen / soo moet ick smooren</l>
			</sp>
			<sp who="#vrow-lorts">
				<speaker>Vrow Lorts als een coppellaerste</speaker>
				<l>Wat is dat u hindert</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Ick heb redelick welvaren met nering verlooren</l>
				<l>die mijn te vooren plaegen te voen</l>
			</sp>
			<sp who="#vrow-lorts">
				<speaker>Vrow Lorts</speaker>
				<l>Hoe comt Dat toch bij</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Ongeordonneert Leven heeftet / gaen doen</l>
				<l>door haer sijn mijn goen aldus gespilt</l>
				<l>want soo drae ickker aen hing raectet al int wilt</l>
				<l>dus heeft sijt bedilt / Dat ick nae bequeelde</l>
			</sp>
			<sp who="#vrow-lorts">
				<speaker>Vrow Lorts</speaker>
				<l>Waer van daen brochtse u</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Sij trock mijn uuijt weelde</l>
				<l>daer ick als Die geelde / in was gestelt</l>
				<l>ick hadt redelick welvaren van goet en gelt</l>
				<l>maer sij heeftet al gevelt / dat is die sceele</l>
			</sp>
			<sp who="#vrow-lorts">
				<speaker>Vrow Lorts</speaker>
				<l>Ongeordonneert Leven brengter hier veele</l>
				<l>tot deesen speele / alst blijct te hant</l>
				<l>ick en heb ter werlt geen beter callant</l>
				<l>die mijn meer profijts doet dan sij alleen</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Och moechdij mijn oick helpen</l>
			</sp>
			<sp who="#vrow-lorts">
				<speaker>Vrow Lorts</speaker>
				<l>Ick seg altoos Jae Dus weest te vreen</l>
				<l>ick sal soo ick meen / mijn reden vaet</l>
				<l>u wel weer helpen in een eerlijcke staet</l>
				<l>maer ghij moet doen mijn raet / tot elcken termijn</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Och wat ghij segt dat sal soo sijn</l>
				<l>ick wil volgen dijn / in als ongeloogen</l>
				<l>mach ick weer coomen tot eenich vermoogen</l>
				<l>ick salt anders voogen / dan ick heb gedaen</l>
			</sp>
			<sp who="#vrow-lorts">
				<speaker>Vrow Lorts</speaker>
				<l>Hoort vrient wilt mijn verstaen</l>
				<l>hier comter soo veel dier sijn belaen</l>
				<l>van alle paen / jae uuijt meenijgen stadt</l>
				<l>ick heb dit Jaer soo grooten neering gehadt</l>
				<l>meer dan in ses ander Jaren tblijct allincken</l>
				<l>hier sijnder nu gecoomen daermen Luttel op sow dincken</l>
				<l>die benoutheijt ginck crencken / sonder genaet</l>
				<l>en scijnen te sitten in eerlijcken staet</l>
				<l>dees coomen vroech ende Laet vrow Lorts besoeken</l>
				<l>ick helpse voort haer commer vercloecken</l>
				<l>godt geeff uuijt wat hoeken / tsijn Leeken off clercken</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Maer segt mijn vrow Lorts / waer mee gaet ghijse versterken</l>
				<l>met woorden met wercken / off geefdij haer goet</l>
				<l>segt waer mee helpt ghijse weer op die voet</l>
				<l>maect mijn dat vroet / indient u behaecht</l>
			</sp>
			<sp who="#vrow-lorts">
				<speaker>Vrow Lorts</speaker>
				<l>Wats dat gevraecht</l>
				<l>verstaedij u niet van vrow Lorts en dingen</l>
				<l>mijn condicij is anders / die ick gae volbringen</l>
				<l>ick weetet te mingen te Lappen te borgen</l>
				<l>daer ick wat off coop die Laet ick sorgen</l>
				<l>al roep ick morgen / tlijt noch wel een Jaer</l>
				<l>ick Lorset hier ick borget daer</l>
				<l>ick denck niet een haer / om sulcxs te pleegen</l>
				<l>coop ickker ses ick geeff daer weer negen</l>
				<l>soo ben ick selden verleegen / tot eenijgen tij</l>
				<l>ick hebber soo veel geholpen van die traperij</l>
				<l>die sonder mij naekende waren groot Leet</l>
				<l>ick riet haer Laekens te borch te coopen int secreet</l>
				<l>en vercoopense weer gereet / om tgeldeken te verpachten</l>
				<l>soo raectense aen monij om haer Leet te versachten</l>
				<l>oick ander ambachten / Leerden ick Die selfde cans</l>
				<l>dus heb ickker veel geholpen en noch doe staphans</l>
				<l>die anders int Lijen hadden moeten verstijven</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Och vrow Lorts wilt mijn oick gerijven</l>
				<l>dat ick wat mach beclijven / in corte wijl</l>
				<l>stelt mijn een voet geeft mijn een stijl</l>
				<l>eert spul int gijl heel gaet vercowen</l>
			</sp>
			<sp who="#vrow-lorts">
				<speaker>Vrow Lorts</speaker>
				<l>Hoort gemeen volck ick sal u wat ontfowen</l>
				<l>wiltet wel onthowen / soo blijfdij niet verlooren</l>
				<l>veel heeftet geholpen dit suldij orbooren</l>
				<l>slaettet al om u ooren / alst gaet op een nijpen</l>
				<l>waermen huijsen vercoopt / past een plockpenninken te grijpen</l>
				<l>Let wel op sulcke strijpen / hoe die mogen sijn</l>
				<l>wat ghij te borch hoort veijlen segt altoos mijn</l>
				<l>dit heb ick fijn veel volcxs geleert</l>
				<l>die nu niet moogen sien off tis al haer begeert</l>
				<l>ist rechts ist verkeert sij mogent al beloopen</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Maer hoe raeckmer an</l>
			</sp>
			<sp who="#vrow-lorts">
				<speaker>Vrow Lorts</speaker>
				<l>Stopt een veijnster / doet een doer oopen</l>
				<l>wilt Lommeren en coopen / hoet u past</l>
				<l>onsteect sinte Lorts een caers soo groot als een mast</l>
				<l>elck een belast / met sulck onthiet</l>
				<l>borcht over al wat / geeft niemant ijet</l>
				<l>tis meer gesciet / al schijntet verkerlt</l>
				<l>hoe souden die sommige aers raeken doer die werlt</l>
				<l>neempt op voorgaende exempelen merck</l>
				<l>voecht u als een clerck die niet en dut</l>
				<l>en alst heel wil houden speelt dan bankerut</l>
				<l>sonder eenich verscut / dit is mijn Les</l>
				<l>haest crijchdij respijt off een ander ces</l>
				<l>onthout dit sles / het sal u baten</l>
				<l>dit Leer ick dagelicxs mijn ondersaeten</l>
				<l>diet oick aen vaten / en vinnen profijt</l>
				<l>spoijt u hier vrij in tes meer dan tijt</l>
				<l>ghij verstaet mijn belijt / Immers wel te deegen</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Ja Ja ghij Leert mijn die naers aen die poort veegen</l>
				<l>wat baetet versweegen / es dat niet die sin</l>
			</sp>
			<sp who="#vrow-lorts">
				<speaker>Vrow Lorts</speaker>
				<l>Tis Juijst dat selfde meer noch min</l>
				<l>voecht u Daer in sonder verstrangen</l>
				<l>weijnich werter doch om scult gehangen</l>
				<l>en al wordij gevangen / in dorp off stadt</l>
				<l>eet u selfs vrij slacht die schilt padt</l>
				<l>soo werdense drae mat / die u hebben gevaen</l>
				<l>compt ick sal u voort wijsen wilt met mijn gaen</l>
				<l>tot sulcxs Die paen / soo muechdij niet doolen</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Ick heb mijn heel en al u bevoolen</l>
				<l>waer ghij gaet scoolen volch ick van vorts</l>
				<l>sal ick niet bedijen goe Luij ick volch vrow Lorts</l>
			</sp>
			<stage>Pausa</stage>
		</div>
		<div type="scene" n="2">
			<stage>Hier compt vrow Lorts mettet geemeen volck weer uuijt en tgemeen volck is nu heel beroijt van cleeren</stage>
			
			<sp who="#vrow-lorts">
				<speaker>Vrow Lorts</speaker>
				<l>Wel gemeen volck est quaelick gebrowen</l>
				<l>hoe behaecht u mijn handeling hoe staetse u an</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Ick mocht soo veel seggen tsow mijn rowen</l>
			</sp>
			<sp who="#vrow-lorts">
				<speaker>Vrow Lorts</speaker>
				<l>Wel gemeen volck</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Ick heb eerst in een cruijs niet behowen</l>
				<l>mijn cleeren sijn wech / Die buers is wan</l>
			</sp>
			<sp who="#vrow-lorts">
				<speaker>Vrow Lorts</speaker>
				<l>Wel gemeen volck</l>
				<l>hoe behaecht</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Ick was noijt soo beroijt / neen bij sint Jan</l>
				<l>ick weet hier van / niet meer te seggen</l>
			</sp>
			<sp who="#vrow-lorts">
				<speaker>Vrow Lorts</speaker>
				<l>Wij sullen gaen besoeken noch ander eggen</l>
				<l>om soo te verleggen u commer swaer</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Waer suldij mijn nu Leen</l>
			</sp>
			<sp who="#vrow-lorts">
				<speaker>Vrow Lorts</speaker>
				<l>Daer ickse breng allegaer</l>
				<l>bij een groote scaer / dus weest niet verbolcht</l>
				<l>die mee vrow Lorts al hebben gevolcht</l>
				<l>u sal geschien als anderen / dan hebdij geen claegen</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Jae Jae een gedrenct calff is goet te waghen</l>
				<l>tmoet mijn behaegen / dats sonder chij</l>
				<l>maer isset noch verde</l>
			</sp>
			<sp who="#vrow-lorts">
				<speaker>Vrow Lorts</speaker>
				<l>Neen neen wij coomender haest bij</l>
				<l>dus weest vroolick en blij / siet hier isset huis</l>
				<l>daer ghij in sult Leven / sonder confuijs</l>
				<l>suver en cuijs / wat wilmen veel teemen</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Ho esset geheeten</l>
			</sp>
			<sp who="#vrow-lorts">
				<speaker>Vrow Lorts</speaker>
				<l>Dat suldij wel verneemen</l>
				<l>Laet varen sulcke streemen // tmocht droefheijt ontwinnen</l>
				<l>comt gemeen volck hier moet ghij binnen</l>
				<l>scarpt hier wel u sinnen // tot uwen verhal</l>
				<l>want wie vrow Lorts oijt volchden coomen hier al</l>
			</sp>
			<sp who="#vrow-lorts">
				<speaker>Noch vrow Lorts</speaker>
				<l>Ick how hij te deegen wel is ter pal</l>
				<l>bij een groot getal / die uuijt alle hoeken</l>
				<l>mijn eeven staech vast coomen besoeken</l>
				<l>ick scijnse te vercloecken als een verfroijder</l>
				<l>maer hoe sij mijn meer volgen hoese werden beroijder</l>
				<l>want sulcxs is mijn nature geweest van outheijt</l>
				<l>wie vrow Lorts oijt volchden quam in benoutheijt</l>
			</sp>
			<stage>Pausa</stage>
			</div>
		<div type="scene" n="3">
			<sp who="#tgemeen-volck">
				<speaker>Tgemeen volck</speaker>
				<l>Hoe ben ick onstelt wat sal ick bedrijven</l>
				<l>waer ben ick gebrocht / wat gae ick nu scrijven</l>
				<l>noijt dusdanich ontrijven / quam mijn oijt bespien</l>
				<l>alder Leij benoutheijt / gaet mijn verstijven</l>
				<l>armoet ende noot schijnen mijn tontlijven</l>
				<l>waer sal ick bliven ick en weet waer vlien</l>
				<l>tes al commercans waer ick gae sien</l>
				<l>onder alle Lien / elck claecht van gebreeken</l>
				<l>neering is wech welvaren soo ick mien</l>
				<l>es oick bij dien van veelen geweeken</l>
				<l>tgelooff is uuijt / Dits een quaet teeken</l>
				<l>ten baet geen smeeken / elck wijst mijn die door</l>
				<l>vrow Lorts mach ick niet Langer een caers op steeken</l>
				<l>sij heeftet al gestreeken nae ick bespoor</l>
				<l>vraech ick om ijet te Leen niemant geeft mijn gehoor</l>
				<l>elck stopt sijn oor / dus ben ick geacht</l>
				<l>gelijck een hont in die huspot / achter en voor</l>
				<l>en gae vast te Loor / als een die versmacht</l>
				<l>eertijts placht ick selfs te sijn van macht</l>
				<l>als dit over wert gedacht / thert wil mijn ontsluijten</l>
				<l>mocht ick ick sow in die aerde cruijpen</l>
			</sp>
				<stage>Loon nae werken een mans personage Redelick gecleet</stage>
			<sp who="#loon-nae-werken">
				<l>Hach hach hach haij ick moet belachhen</l>
				<l>dusdanich prachhen / tes mijn een solaes</l>
				<l>en siet hem daer staen / die arme dwaes</l>
				<l>hij gemaect een geblaes gelijck Die sotten</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Est nu een tijt mijn te bespotten</l>
				<l>daer ick scijn te vermotten in al dit Lijen</l>
				<l>gaedij in tongeval van een ander verblijen</l>
				<l>sijn dit nu tijen / int cleijn off int groot</l>
				<l>alsulcxs te pleegen</l>
			</sp>
			<sp who="#loon-nae-werken">
				<speaker>Loon nae werken</speaker>
				<l>Ick moet Lachhen al waer ick Doot</l>
				<l>die saeck is te snoot / om te bescreijen</l>
				<l>noch moet ick eens Lachhen om dit vermeijen</l>
				<l>eij siet hem toch reijen / die propere gast</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Och dat ghij wist hoe ick waer belast</l>
				<l>doer Lijen verrast / in alle weegen</l>
				<l>twaer niet mogelick dat ghij sulcxs sout pleegen</l>
				<l>tes naw te Dreegen / wat wil ick veel crijten</l>
			</sp>
			<sp who="#loon-nae-werken">
				<speaker>Loon nae wercken</speaker>
				<l>Wel met oorloff wie wijldijt wijten</l>
				<l>dat u tlijen dus gaet rijten / voor ende nae</l>
				<l>segt eens doorsaeck / waen compt die scae</l>
				<l>wie doetet u Doch / dat ghij dus moet bewelven</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Maer dees benoude Tijen</l>
			</sp>
			<sp who="#loon-nae-werken">
				<speaker>Loon nae werken</speaker>
				<l>Maer wie is hier oorsaeck off dan ghij selven</l>
				<l>wilt elders niet Delven / daer Leijt die stee</l>
				<l>te vooren wast oorloch Diet u Dee</l>
				<l>nu ist Immers paijs en vree waer ick hier wander</l>
				<l>maer tlet u altoos op een ander</l>
				<l>en tgebreck is in u selfs / doersiet wel die gront</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Och ick heb naw Langer broot in mijn mont</l>
				<l>thart is ongesont / duer weemoedicheijt</l>
			</sp>
			<sp who="#loon-nae-werken">
				<speaker>Loon nae werken</speaker>
				<l>Hoe baerden / hoe tierden ghij doen ghij hadt voorspoedicheijt</l>
				<l>ghij bruijcte overvloedicheijt / niemant mochtet met u maken</l>
				<l>wat ghij daechs wont most tsavonts onder tlaeken</l>
				<l>twerck gingde ghij staeken / soomen over al saghen</l>
				<l>alle weeken dronckt ghij twee off drie Daghen</l>
				<l>nae niemant ghingt ghij vraghen / ghij waert die man alleen</l>
				<l>dan waerdij te heemstee dan saet ghij toverveen</l>
				<l>off in ander steen / die daer ontrent waren</l>
				<l>hadt ghij Doen gedocht om wat tebesparen</l>
				<l>off ijet te vergaeren / tegens die winter cout</l>
				<l>ghij en hadt dus niet geseeten sonder turff off hout</l>
				<l>sonder speck sonder vleijs / sonder bier sonder broot</l>
				<l>sonder meer ander dingen / diemen heeft van noot</l>
				<l>tblijct Immers wel bloot / want nu hebdij naw drop</l>
				<l>en doen ghij wat wont / mostent teffens op</l>
				<l>even vol most die crop / doe alle daechs sijn</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Och wat Lij ick al pijn</l>
				<l>in deesen schijn // Daer ick staech in sidt</l>
				<l>nu behoeff ick dat / dan gebreect mijn dit</l>
				<l>altoos ben ick besmit met eenich verseeren</l>
				<l>ick heb weijnich Linnens mijn gebreeken cleeren</l>
				<l>om die cout off te weeren / wat wil ick veel callen</l>
			</sp>
			<sp who="#loon-nae-werken">
				<speaker>Loon nae werken</speaker>
				<l>Hoe Lichtelijck plaecht ghij tgelt te vermallen</l>
				<l>te verquissen te verrallen // sonder vertraegen</l>
				<l>altemet reet ghij tot cavijerts met die waghen</l>
				<l>off socht ander aenslaegen / om druck te vermuijten</l>
				<l>selden wast heijlige dach off een buert wasser buijten</l>
				<l>met harpen met Luijten ghij wistet te passen</l>
				<l>ghij baerden off tgelt aen boomen hadt gewassen</l>
				<l>hoe sow u dan niet verrassen dusdanich crackkeel</l>
				<l>ghij most al mee draegen wat sijts off fluweel</l>
				<l>off tspel en hadt geheel niet veel gedoogen</l>
				<l>aen onnotruftige dingen hingt ghij u vermoogen</l>
				<l>soomen voor oogen / sach vroech ende Laet</l>
				<l>op een cleijne winning woudij voeren veel staet</l>
				<l>sonder reden off maet / dit is het principael</l>
				<l>dat u verdurven heeft en gemaect dus cael</l>
				<l>jae bloot als een ael / bij naest versturven</l>
				<l>want door hooch teeren / werter veel bedurven</l>
				<l>ten gronde aff gekurven / dit moet ghij bekinnen</l>
				<l>want waermen meer verdoet danmen can winnen</l>
				<l>daer moet het goet dinnen dat is verlooren</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Ick peijns ghij sijt mijn ter spijt gebooren</l>
				<l>ghij brengt niet te vooren dan mijn verwijt</l>
				<l>wat is doorsaeck dat ghij mijn dus benijt</l>
				<l>heb ick u gedaen eenich spijt / off eenijge swaerheijt</l>
			</sp>
			<sp who="#loon-nae-werken">
				<speaker>Loon nae werken</speaker>
				<l>Ick en seg u niet dan die waerheijt</l>
				<l>soomen in claerheijt over al mach mercken</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Hoe is uwen naeme</l>
			</sp>
			<sp who="#loon-nae-werken">
				<speaker>Loon nae werken</speaker>
				<l>Ick wort gehieten Loon nae wercken</l>
				<l>snel van vlercken / tot inden gront</l>
				<l>want wat Iemant doet Loon nae wercken volcht terstont</l>
				<l>hoe subtijl van gront / Dattet mach weesen</l>
				<l>doet Iemant wel / ick maeck hem gepreesen</l>
				<l>boven anderen uuijtgeleesen / nae ende vert</l>
				<l>doet hij oick onrecht / ick Loon met pijn en smert</l>
				<l>met een onrustich hart / datmen niet can verschoonen</l>
				<l>somma soo elck een doet / gae ick hem Loonen</l>
				<l>dit can ick betoonen / offment niet geloofden</l>
				<l>die Dronckaerts Loon ick met seere hoofden</l>
				<l>met Leege buersen met scoerde rockken</l>
				<l>hoereerders boeleerders Loon ick met pockken</l>
				<l>met Leemten / met wrockken / met Lasarij</l>
				<l>Tuijskers / speelers Loon ick onblij</l>
				<l>met veel fantasij ende ander ongenaedicheijt</l>
				<l>gierigers Loon ick met onversaedicheijt</l>
				<l>en met veel quae dadicheijt daerse in enden</l>
				<l>wraeckgiere Loon ick met smijten met scelden</l>
				<l>met veel elenden divers om nomen</l>
				<l>dhovaerdige Loon ick met vreesen en scroomen</l>
				<l>met selsaeme droomen soomen wel siet</l>
				<l>die nijdige Loon ick met een eewich verdriet</l>
				<l>om datse dick niet / hoor Leet mogen wreeken</l>
				<l>Die vermetele Loon ick met steeken en breeken</l>
				<l>met sulcke treeken / daerse veel in sneeven</l>
				<l>maer die vroomen / Loon ick met een rustich Leven</l>
				<l>dat niet wert verdreeven tot eenijge termijn</l>
				<l>dus hoe Igelick doet elck geeff ickket sijn</l>
				<l>tsij vruecht off pijn / nae hij heeft verdient</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Maer segt mijn toch vrient</l>
				<l>ghij sietet nu wel selveren immers van als</l>
				<l>wat mijn al Lijens compt op den hals</l>
				<l>tis duijts noch wals / hoement gaet mingen</l>
				<l>mijn en gebrect niet Dan alle Dingen</l>
				<l>hoe sout ick niet wringen mijn handen te gare</l>
				<l>ick ben vol Lijdens / alst blijct int claere</l>
				<l>niemant weet hoe swaere / dan die dat drecht</l>
			</sp>
			<sp who="#loon-nae-werken">
				<speaker>Loon nae werken</speaker>
				<l>U geschie niet dan recht</l>
				<l>hoe seer dattet wecht / dus hebt verdult</l>
				<l>wat u overcompt tes u eijgen scult</l>
				<l>tis al Loon nae wercken dus smaeckt den keest</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Hoe sow dat mogen sijn</l>
			</sp>
			<sp who="#loon-nae-werken">
				<speaker>Loon nae werken</speaker>
				<l>Heucht u niet hoe brootdroncken ghij hebt geweest</l>
				<l>int minst int meest / soo daer vlus is verclaert</l>
				<l>doen ghij neering hadt / en redelijcke welvaert</l>
				<l>hadt ghij doen wat gespaert / soo hadt ghij nu wat gehat</l>
				<l>maer doen dronckt ghij u alle daechs vol en sat</l>
				<l>Leuij / en mat / dat ghij niet const gedoen</l>
				<l>hier duer ginck neering en welvaert verwoen</l>
				<l>en van u spoen / soo hier soo Daer</l>
				<l>want die neering en welvaert / heeft moetse neemen in waer</l>
				<l>off tgedijt tot een quaer / soomen siet alle daghen</l>
				<l>weelden en const ghij oick niet verdraghen</l>
				<l>wat wildij dan claegen / van eenich ongelijck</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Die Troost is noch cranck dies ick versijck</l>
				<l>waer ick nu wijck / tis over al alleens</l>
				<l>est buijten ist binnen tis al vol geweens</l>
				<l>vol gescreij vol gesteens / waer toe ben ick gebrocht</l>
			</sp>
			<sp who="#loon-nae-werken">
				<speaker>Loon nae werken</speaker>
				<l>Ghij hebt geleeft sonder eenich afterdocht</l>
				<l>blint onversocht / in een wilt rumoer</l>
				<l>tsij dat ghij omgingt met sulcken hoer</l>
				<l>met ongeordineert Leven / wat mocht ghij bedencken</l>
				<l>wie oijt haer volchden / ghinck sij crencken</l>
				<l>met valsche swencken / brocht sij u niet corts</l>
				<l>met veel scande en scaede / tot vrow Lorts</l>
				<l>daer thoopken voort bleeff wasser wat tover</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Dat beken ick / Daer worden ick voor cael en pover</l>
				<l>als een arm scrover / Doer veel misval</l>
				<l>gelooff ende eer ick Lieter al</l>
				<l>en quam ter pal / doer haer scijnent gelaet</l>
				<l>maer segt toch Loon nae werken / wetij gen raet</l>
				<l>om uuijt deese staet / mijn te treckken</l>
				<l>och wijstij daer toe ijet in eenijge vleckken</l>
				<l>ick sow mijn streckken nae uwen reen</l>
			</sp>
			<sp who="#loon-nae-werken">
				<speaker>Loon nae werken</speaker>
				<l>Niet beter dan dat ghij u scict te vreen</l>
				<l>in dit geween / want het moet dus blijven</l>
				<l>ghij hebt u selfs in dit net gaen drijven</l>
				<l>ten baet geen kijven / off eenich getroer</l>
				<l>maer coemdij eens weer in u oude floer</l>
				<l>weest dan gedachtich dat u nu mach verdrieten</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Men darff mijn dat niet hieten</l>
				<l>ick heb soo gaen genieten / dit swaer benowen</l>
				<l>dat ickket wel mennigen tijt / sal onthouwen</l>
				<l>tsal soo haest niet vercowen / gelooft dat vrij</l>
			</sp>
			<sp who="#loon-nae-werken">
				<speaker>Loon nae werken</speaker>
				<l>Al dat u overcomt verstaet toch mij</l>
				<l>es sonder chij / al verdiende scult</l>
				<l>dus weest pacientich hebt verdult</l>
				<l>off ghij wert vervult / met ongelijck meer</l>
				<l>want onwillich Lijen is een dubbelt seer</l>
				<l>twast niet aen te breer / alsment verstoort</l>
				<l>u gesciet niet anders dan tbehoort</l>
				<l>nu wil ick voort / en elders gaen stroomen</l>
				<l>hadt ghij reelick geleeft / ghij hadt hier niet toe gecoomen</l>
			</sp>
			<sp who="#tgemeen-volck">
				<speaker>Tgemeen volck</speaker>
				<l>Och wat sal ick seggen / ken mach niet roomen</l>
				<l>tlijen gaet mijn betoomen / aen alle hoeken</l>
				<l>tis al vol elents / waer ick gae soecken</l>
				<l>hoe sow ick mijn vercloecken / in dusken Lachtere</l>
				<l>hoe ickket aenleg tes altoos een backlis ten achtere</l>
				<l>dus blijff ick een pachtere / vol tegenspoets</l>
				<l>tis goet te seggen hout wat moets</l>
				<l>sij geven wel wat voets / in sommige dingen</l>
				<l>maer quam tongeluck hoer soo eens bespringen</l>
				<l>sij souwen wel singen een ander toon</l>
				<l>maer paciencij per fors / ick macht worden gewoon</l>
				<l>est werck nae Loon waer wil ick dan vlien</l>
				<l>ick rae een ander in weelden bet toe te sien</l>
				
			</sp>
			<p>finis Lanck 943 Regulen</p>
			</div>
		<div type="scene" n="4">
			<head>Conclusie</head>
			<sp who="#deerste">
				<speaker>Deerste</speaker>
				<l>Tgeen dat wij speelwijs hebben gaen toogen</l>
				<l>es niet dan die waerheijt tes ongeloogen</l>
				<l>men siet voor oogen dat sulcxs gesciet</l>
			</sp>
			<sp who="#tweede">
				<speaker>Tweede</speaker>
				<l>Want het gemeen volck Leeft boven sijn vermoogen</l>
				<l>elck gaet hem selfs om tseerste verhoogen</l>
				<l>waer doermen gedoogen / soomen dagelicxs siet</l>
			</sp>
			<sp who="#derde">
				<speaker>Derde</speaker>
				<l>Alderleij armoet Jammer en verdriet</l>
				<l>twelck oick ducht ick niet sal verkeeren</l>
				<l>ten sij dat wij ons selven Leeren</l>
				<l>kennen en regieren vroech ende Laet</l>
			</sp>
			<sp who="#deerste">
				<speaker>Deerste</speaker>
				<l>Want soo Lang een Igelick niet wel howen maet</l>
				<l>in sijnen staet / daer hij in is geset</l>
				<l>maer wel teeren en gecleet gaen boven sijn wet</l>
				<l>gelijck een cadet Die wonder vermach</l>
			</sp>
			<sp who="#tweede">
				<speaker>Tweede</speaker>
				<l>Soo salt noch verargen dach aen dach</l>
				<l>met veel geclach / Dit seeker sijt</l>
				<l>dus Laet ons toe sien / tes meer dan tijt</l>
				<l>op dat geen swaerder verwijt / ons comt ten fijne</l>
			</sp>
			<sp who="#derde">
				<speaker>Derde</speaker>
				<l>Laet elck hem draegen in een tamelijcke scijne</l>
				<l>een burger als een burger / een buer als een buer</l>
				<l>een ambachts Man wat minder / elck redelick int sijne</l>
				<l>soo mach dees pijne / die ons nu hout aent snoer</l>
			</sp>
			<sp who="#deerste">
				<speaker>Deerste</speaker>
				<l>Ophouwen en vergaen sonder meerder roemoer</l>
				<l>met al ander getroer / dat ons nu compt bespien</l>
				<l>want waer maet gevoert wert / soomen wel sien</l>
				<l>moet druck vervlien ver en beneeven</l>
			</sp>
			<sp who="#tweede">
				<speaker>Tweede</speaker>
				<l>Dus Laet ons toch scickken</l>
			</sp>
			<sp who="#derde">
				<speaker>Derde</speaker>
				<l>Om redelick te Leven</l>
			</sp>
			<sp who="#deerste">
				<speaker>Deerste</speaker>
				<l>Soo mach vergaen</l>
			</sp>
			<sp who="#tweede">
				<speaker>Tweede</speaker>
				<l>Al Dees ellent</l>
			</sp>
			<sp who="#derde">
				<speaker>Derde</speaker>
				<l>Hoe swaer ment wickken</l>
			</sp>
			<sp who="#deerste">
				<speaker>Deerste</speaker>
				<l>Twert soo verdreven</l>
			</sp>
			<sp who="#tweede">
				<speaker>Tweede</speaker>
				<l>Dus Laet ons toch scickken</l>
			</sp>
			<sp who="#derde">
				<speaker>Derde</speaker>
				<l>Om redelick te Leven</l>
			</sp>
			<sp who="#deerste">
				<speaker>Deerste</speaker>
				<l>Want ist dat wij verstickken</l>
			</sp>
			<sp who="#tweede">
				<speaker>Tweede</speaker>
				<l>Int sondich sneven</l>
			</sp>
			<sp who="#derde">
				<speaker>Derde</speaker>
				<l>Soo sal verquaen</l>
			</sp>
			<sp who="#deerste">
				<speaker>Deerste</speaker>
				<l>Onse Torment</l>
			</sp>
			<sp who="#tweede">
				<speaker>Tweede</speaker>
				<l>Dus Laet ons toch scickken</l>
			</sp>
			<sp who="#derde">
				<speaker>Derde</speaker>
				<l>Om redelick te Leven</l>
			</sp>
			<sp who="#deerste">
				<speaker>Deerste</speaker>
				<l>Soo mach vergaen</l>
			</sp>
			<sp who="#tweede">
				<speaker>Tweede</speaker>
				<l>Al dees Elent</l>
			</sp>
			<sp who="#derde">
				<speaker>Derde</speaker>
				<l>Dat gun ons den heer die alle herten kent</l>
				<l>ver en ontrent // hier in dit verschooven dal</l>
				<l>ons spel neemt toch in Danck door Lieft boven al</l>
			</sp>
			<p>Lauris Janz fecit</p>
			<p>Anno 1565 den 24 november</p>
			</div>
		</div>
	</body>
</text>
</TEI>