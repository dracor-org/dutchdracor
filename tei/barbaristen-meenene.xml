<?xml version="1.0" encoding="utf-8"?>
<?xml-model href="https://raw.githubusercontent.com/dracor-org/dracor-schema/main/dracor.rng" type="application/xml" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0" xml:id="dut000244" xml:lang="dut">
	<teiHeader>
		<fileDesc>
			<titleStmt>
				<title type="main">Meenene</title>
				<author>
					<persName>
						<surname>De Barbaristen</surname>
					</persName>
					<idno type="wikidata">Q130550480</idno>
				</author>
			</titleStmt>
			<publicationStmt>
				<publisher xml:id="dracor">DraCor</publisher>
				<idno type="URL">https://dracor.org</idno>
				<availability>
					<licence>
						<ab>CC0 1.0</ab>
						<ref target="https://creativecommons.org/publicdomain/zero/1.0/"
							>Licence</ref>
					</licence>
				</availability>
			</publicationStmt>
			<sourceDesc>
				<bibl type="digitalSource">
					<name>DBNL</name>
					<idno type="URL"
						>https://www.dbnl.org/tekst/_gen001gent01_01/_gen001gent01_01_0037.php</idno>
					<title>B.H. Erné en L.M. van Dis (eds.), De Gentse Spelen van 1539, (two
						volumes). Martinus Nijhoff, The Hague 1982.</title>
					<availability status="free">
						<p>In the public domain.</p>
					</availability>
				</bibl>
				<bibl type="originalSource">
					<title>Spelen va zine by den XIX gecōfirmeirde Cameren van Rhetorijcken, binnen
						der Stede van Ghendt cōparerende, vertooght [...] op de questye, Welck de
						mesche steruen meesten troost es[...] 12 junij 1539 [...] . Ghendt : Joost
						Lambrecht, 1539.</title>
				</bibl>
			</sourceDesc>
		</fileDesc>
		<profileDesc>
			<particDesc>
				<listPerson>
					<person sex="UNKNOWN" xml:id="gheestelic-verstant">
						<persName>Gheestelic verstant</persName>
					</person>
					<person sex="MALE" xml:id="menigh-goet-herte">
						<persName>Menigh goet herte</persName>
					</person>
					<person sex="UNKNOWN" xml:id="schriftuerlicke-approbacye">
						<persName>Schriftuerlicke approbacye</persName>
					</person>
					<person sex="UNKNOWN" xml:id="troostelic-nopen">
						<persName>Troostelic nopen</persName>
					</person>
				</listPerson>
			</particDesc>
			<textClass>
				<keywords>
					<term type="genreTitle">Morality Play</term>
				</keywords>
			</textClass>
		</profileDesc>
		<revisionDesc>
			<listChange>
				<change when="2024-09-17">(Lucas van der Deijl) convert from source</change>
			</listChange>
		</revisionDesc>
	</teiHeader>
	<standOff>
		<listEvent>
			<event type="print" when="1539">
				<desc/>
			</event>
			<event type="premiere" when="1539">
				<desc/>
			</event>
		</listEvent>
		<listRelation>
			<relation active="https://dracor.org/entity/" name="wikidata"
				passive="http://www.wikidata.org/entity/"/>
		</listRelation>
	</standOff>
	<text>
		<front/>
		<body>
			<div type="act" n="1">
				<div type="scene" n="1">
					<head>Meenene.</head>
					<stage>Prologhe. In dit spel zijn vier personagen: Troostelic nopen, Gheestelic
						verstant, Schriftuerlicke approbacye, Menigh goet herte.</stage>
					<sp who="#troostelic-nopen">
						<speaker>Troostelic nopen.</speaker>
						<l>Lof goddelic ingien vol zoeter gracye, </l>
						<l>U raeyen bespraeyen hier daerde beneden;</l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Laet ons gheschien ws gheests inspiracye.</l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Lof goddelic ingien vul zoeter gracye,</l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Ghy zijt by wien te dezer spacye</l>
						<l>Ghesproken, ontploken werdt den troost vul vreden. </l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Lof goddelic ingien vul zoeter gracye,</l>
						<l>U rayen besprayen hier daerde beneden,</l>
						<l>Wiens lof niet te vullen magh zijn beleden. </l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Laett ons vertooghen op den dagh van heden:</l>
						<l>Welc den mensche staervende meesten troost es,</l>
						<l>Waer toe dat nu al onslier propoost es </l>
						<l>Om die vraghe claerlic te solverene. </l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Ons staet daer op wel te terminerene</l>
						<l>Wie dat den troostere es, wy moetent ontbinden;</l>
						<l>Dan zullen wy den meesten troost mueghen vinden,</l>
						<l>Die ons vertroosten magh voor tsvyants verdoven. </l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Alle vulcommen ghiften dalen van boven,</l>
						<l>Vanden vadere des lichts die niemant wil schaden, </l>
						<l>Want Paulus noompt hem vadre der ghenaden,</l>
						<l>God alder troost, in gloryen rijckelic. </l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Christus es ooc eenen troost wel blijckelic,</l>
						<l>Want Lucas beschreven heift naer sgheests bevel, </l>
						<l>Dat Symeon den troost van Israel</l>
						<l>Verwachtende was van langhe daer te vooren,</l>
						<l>En ziende Christum veertigh daghen ghebooren</l>
						<l>Wart vertroost in vreden, zoo hy beghaerde.</l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>De helyghe gheest es ooc troost op daerde,</l>
						<l>Want God nomt hem den trooster tonzer vramen. </l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Dit zijn dan drye troosters in een te zamen,</l>
						<l>Daer wt dat alle zoete troosten vloeyen</l>
						<l>Die den staervende mensche troostigh bespoeyen,</l>
						<l>Ia die God beminnen in liefden hooghe. </l>
						<l>Hier me dat wy scheeden van ons prolooghe.</l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>O diepte der wijsheyt vul duechts verleenijnghe,</l>
						<l>Zendt ons u gracye, dat wy ons meenijnghe</l>
						<l>Vulcommen mueghen bin der Ghendtsche landauwe. </l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Zo dat wy hier nu al zonder vercleenijnghe</l>
						<l>Den meesten troost nopen by u vereenijnghe; </l>
						<l>Dat bidden wy u, hemels vader ghetrauwe.</l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Sturt ons uwen gheest in, zoet van beschauwe,</l>
						<l>Want zonder uwe hulpe eyst al verloren. </l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>U inspiracye tot onzen behauwe</l>
						<l>Laet in ons waercken, uwen gheest vercoren,</l>
						<l>Zo datter in ghesticht zijn diet zien en hooren. </l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Al heift God duer zijn gracye ghehuldigh</l>
						<l>Den mensche verchiert met ghiften menighfuldigh,</l>
						<l>Deen in sprake en dander in wijsheyt gent,</l>
						<l>In kennessen der dijnghen zeer excellent;</l>
						<l>Ghegheven cracht de ziecken te curerene</l>
						<l>Ende ooc den gheest om te propheterene; </l>
						<l>Nochtans int staerven, wat helpet verzweghen,</l>
						<l>Hier in es den meesten troost niet gheleghen</l>
						<l>Om wel te solverene der chaerten vraghe. </l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Vele zullen zegghen ten wtersten daghe:</l>
						<l>Heere, hebben wy niet prophecyen ghewaeght </l>
						<l>En in uwen name de vyanden veriaeght,</l>
						<l>Teeckenen ghedaen en ander crachten ghewrocht?</l>
						<l>Dan zal Christus zegghen, wyzelic bedocht:</l>
						<l>Ic en hebbe u noyt ghekent, dus gaet van my.</l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Daelmoessen voor Christo zeer pryzelic zy, </l>
						<l>Den naecten cleeden, den hongheryghen spyzen,</l>
						<l>Den durstyghen laven, niemant verpyzen,</l>
						<l>Ziecken viziteren, die helpende wezen; </l>
						<l>Bedijnghe es ooc voor Christo gheprezen,</l>
						<l>Want daer staet: bidt, men zal u gheven dan.</l>
						<l>Maer hier duere niemant ghevinden can </l>
						<l>Den meesten troost, of zy moeten dolen.</l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Als wy ghedaen hebben dat ons es bevolen</l>
						<l>Van God, zo moeten wy dijncken claerlic</l>
						<l>Onnutte dienaers te zyne eenpaerlic,</l>
						<l>Niet de minste gracye des heeren waerdigh. </l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Nemaer een levende gheloove rechtvaerdigh</l>
						<l>Duer liefde waerckende, zo Paulus schrijft,</l>
						<l>Dat es een zonderlijnghe dueght die troost verstijft</l>
						<l>Inden staervende mensche voorwaer beseven. </l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Daer staet: die in my ghelooft heift teeuwigh leven.</l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Die den anderen mint heift de wet vervult. </l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Ooc es God de liefde, dit weten zult, </l>
						<l>En die inde liefde woont, die woont in God. </l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Nootzakelic gheloove es een zeker slot</l>
						<l>En zonder dat en magh niemant God ghelieven. </l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Liefde veriaeght alle zondyghe grieven, </l>
						<l>Liefde heift oyt elcken veil troosts verworven.</l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Maer doude vaders, al zijn zy ghestorven</l>
						<l>Int gheloove met waercken wter liefden vat,</l>
						<l>Zy en hebben den meesten troost niet ghehadt,</l>
						<l>Want den hemel was voor hemlieden gheloken;</l>
						<l>Al waerby de beloften Gods voorsproken</l>
						<l>Zy niet ontfaen hebben, maer van verre ghezien. </l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Nochtans hadden zy de hope noch boven dien; </l>
						<l>Maer den meesten troost was hemlien faelgierigh.</l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Wats boven de ghenade Gods goedertierigh,</l>
						<l>Wiens ontfermhertigheyt es zonder mate,</l>
						<l>Elcken troost ghevende vrouch en late,</l>
						<l>Die tot hem te keerene zijn gheneghen? </l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Ziet hoe Manasses heift gracye vercreghen. </l>
						<l>Dus laet ons op God betrauwen alleene,</l>
						<l>Zijn ghenadigheyt es om elcken, ghemeene </l>
						<l>Voor den bedructen aermen menschen zondigh.</l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Hoe troostigh es een betrauwen goetgrondigh</l>
						<l>Op tgoddelic woordt, vul van beloften schone,</l>
						<l>Dwelc den mensche ghevende es troost ydone,</l>
						<l>Verlichtende therte als schijn der zonnen. </l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Veil monstren hebben de helyghen verwonnen</l>
						<l>Duer theligh woordt Gods dat alle smerte boett;</l>
						<l>Hoe lijdtsamigh hebben zy gheweist ghemoedt</l>
						<l>En de tormenten vromelic wederstaen! </l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Pieter sprack: o heere, waer zouden wy gaen? </l>
						<l>Ghy hebt woorden des eewighs levens playsant.</l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Eyst niet een zeer troostelic onderstant </l>
						<l>Den mensche verwachtende sdoots sentencye,</l>
						<l>Te hebben een gheruste consciencye?</l>
						<l>Voorwaer, het es een troostyghe verblydijnghe. </l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Een vroylic maeltijt vul blyder tydijnghe</l>
						<l>Es een consciencye gherust maerckelic;</l>
						<l>En onze glorye, zeght Paulus staerckelic,</l>
						<l>Es ghetughe der consciencyen wroughen. </l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Noch meerder troost dan dezen om een ghenoughen</l>
						<l>Magh den mensche staervende in hem ghewinnen</l>
						<l>Int betrauwen van Christus lyden wt minnen,</l>
						<l>Zijn bitter passye tonzer voorspoede groot, </l>
						<l>Die ons ghewasschen heift met zynen bloede root,</l>
						<l>Daer wy in zonden waren overghetorden. </l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Hy es voor onslieden sdoots doot gheworden</l>
						<l>En shellen bete, naer Ozeas bewyzen. </l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Tes eenen zoeten troost niet om vulpryzen</l>
						<l>Den mensche staervende in dit dal van weene,</l>
						<l>Dat Iesus Christus van Nazareene,</l>
						<l>Den rechten Messias, tbelofte ons vaders,</l>
						<l>Verwonnen heift tslot van de helsche verraders,</l>
						<l>De poorte der hellen ter neder ghevelt</l>
						<l>En ons in zijn vaderlicke hoyrye ghestelt.</l>
						<l>Hoe magh de mensche meerder troost ghelucken? </l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Och, wat blomkins van trooste maghmen noch plucken</l>
						<l>Int verryzen Christi, gheenen troost hier teghen,</l>
						<l>Die al onze zonden zelve heift ghedreghen</l>
						<l>Ende ons van dezen heift gherepareirt; </l>
						<l>Die in Adam waren al ghecondempneirt,</l>
						<l>Zijn in Christo levende gheworden vry. </l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Wat troostelicken troost wy hebben noch hier by,</l>
						<l>Dat Christus, den wegh, tleven en de waerheyt,</l>
						<l>Gheclommen es boven in dupperste claerheyt </l>
						<l>Ter rechter handt zijns vaders inden hooghsten raet,</l>
						<l>Daer hy es middelaere ende advocaet,</l>
						<l>Twelc Ioannes betuught, alzo wy lezen. </l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Hy es onze zoenijnghe noch boven dezen, </l>
						<l>Hy es voor ons een eeuwigh wakere</l>
						<l>En zonder hem en es gheen zalighmakere,</l>
						<l>Alzo ons Esayas heift beschreven. </l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Dapostolen naer Gods opvaert ghebleven,</l>
						<l>Alle deze dueghden vul troostigh confoort</l>
						<l>Ontfijnghen zy in hem duer tgoddelic woort: </l>
						<l>Zy waren zonder zonde, God behaghende,</l>
						<l>Met een goet gheloove hem liefde draghende,</l>
						<l>Hopende eenpaerlic met ghestadigheyt</l>
						<l>In een betrauwen staerc op Gods ghenadigheyt,</l>
						<l>Op zijn passye vul sdueghs bewyzenesse,</l>
						<l>Op zijn victorieuze verrizenesse,</l>
						<l>In zijn opclemmen duer den hemel crachtigh, </l>
						<l>Int zitten ter rechter handt Gods almaghtigh.</l>
						<l>God hadde hemlien met zynen gheest verchiert.</l>
						<l>Nochtans, hebbende dat hier es gheallegiert,</l>
						<l>Hemlieden ghebrac om claer te belydene </l>
						<l>En om voor den name Gods te strydene</l>
						<l>Den meesten troost noch, vul van perfeccyen.</l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Ic moet hier vraghen onder correccyen</l>
						<l>Van dezen zoeten troost, groot van valuere:</l>
						<l>Eyst een van de vruchten des helighs gheests puere,</l>
						<l>Als vrede, liefde, langhmoedigheyt goet,</l>
						<l>Goedertierigheyt, zachtmoedigheyt, zuverheyt zoet, </l>
						<l>Of een van de zeven ghiften, my dat berecht,</l>
						<l>Daer of ons Esayas noch naectelic zeght,</l>
						<l>Waer wt dat troost magh scheppen een yghelic? </l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Dit zijn al middelen tot dien ghecryghelic, </l>
						<l>Want den troost des trosters, shelighs gheests waercken,</l>
						<l>Es een zonderlijnghe cracht en een verstaercken</l>
						<l>In de leerijnghe Christi waraghtigh duerzoght, </l>
						<l>Anhanghende tzamen als een keten ghecnocht; </l>
						<l>Want als Christus ‘den trooster’ zeght diet al vulcomt,</l>
						<l>Hy hem daer by ‘den gheest der waerheyt’ nomt,</l>
						<l>Of dat daermede refereirt ende sluut. </l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Ic zal, zeght hy, mijn vadere, der hemelen iuut,</l>
						<l>Bidden; hy zal u eenen trooster gheryven </l>
						<l>Die u inder eeuwigheyt zal by blyven,</l>
						<l>Den Gheest der waerheyt, zo Ioannes oorcont. </l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Noch zeght ooc Christus voort ter zelver stont</l>
						<l>Vanden trooster die God zal zenden nedere</l>
						<l>In zynen name als een bevredere:</l>
						<l>Die zal u al leeren weten by zondere</l>
						<l>Dat ic u ghezeyt hebbe boven en ondere</l>
						<l>En van my ghehoort hebt; dits approbacye. </l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Och, boven dit es noch een confortacye</l>
						<l>Zeer troostelic, die andere troosten vermeest, </l>
						<l>Dats een blyde roerijnghe des helighs gheest, </l>
						<l>Ghetughe ghevende van goddelicken pays,</l>
						<l>Een aerfghenaem tzyne van themelsche palays </l>
						<l>Duer Iesum Christum, vul goddelicker dueght.</l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>O alder meesten troost,</l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>O alder zoetste iuecht,</l>
						<l>Die den mensche staervende vertroosten mueght;</l>
						<l>Lof troost boven troost, niet om gronderen. </l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Dezen troost can de mensche versolazeren</l>
						<l>Weder hy gheestelic of lichamelic staerft, </l>
						<l>Want hy daer duere vulle zekerheyt verwaerft.</l>
						<l>Ghelijc een consciencye cnaghende</l>
						<l>Taenzichte mesmaect, zuchtende, claghende;</l>
						<l>Contrary des zoetheyts troost overvloeyende</l>
						<l>Therte verblijdt en maket tleven bloeyende,</l>
						<l>In trooste groeyende, vry van dolueren. </l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Zo ontpeynzelic groot es, zoet van ghueren,</l>
						<l>Dezen troost des pays Gods inde mensche binnen,</l>
						<l>Dat hy te boven gaet alle zinnen,</l>
						<l>Zo Paulus van dezen es een vermondere. </l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Zo zoete, dat David dies hadde een wondere,</l>
						<l>Roupende an God als die vercryghen wilde: </l>
						<l>Hoe groot, o heere, es uwe zoetheyt milde,</l>
						<l>Die ghedoken es voor die u vreezen zeere. </l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Hoe goet, hoe zoete es dynen gheest, o heere.</l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Daeromme schreef Ioannes, godlic dijnckende,</l>
						<l>Van eenen witten steen of paerle blijnckende,</l>
						<l>Daer in gheschreven es eenen nieuwen name</l>
						<l>Die niemant en kent, dan die es beqwame</l>
						<l>Om dien tonfanghen in zoeter memorye. </l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Dezen troost verzekert dhemelsche glorye</l>
						<l>Metten helyghen gheest ghezeghelt, ghepant,</l>
						<l>Zo Paulus schreef en totten Ephesen zandt,</l>
						<l>Om dat zy dwoordt Gods gheloofden ghereghelt.</l>
						<l>Zy waren duer tevangelium ghezeghelt</l>
						<l>Metten zoeten gheest vry van bedaervenesse,</l>
						<l>Welc den pant es van onzer aervenesse</l>
						<l>Ter verlossijnghe van ons Christen nacye. </l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Lof alder zoetsten troost vul iubilacye,</l>
						<l>Wy, die ghevoelende, in gracy vermeeren,</l>
						<l>Roupende: Abba vadre, tot u wy keeren;</l>
						<l>Dezen troost ons alleene can succoureren. </l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Wats zekerder dan shelighs gheests affirmeren,</l>
						<l>Die daer tuught onzen gheest zonder inderen</l>
						<l>Dat wy zijn Gods wtvercoren kinderen;</l>
						<l>En zijn wy kinderen Gods zonder besmitten,</l>
						<l>Zo moeten wy dan zijn rijcke bezitten</l>
						<l>Als mehoyrs met Christum int goddelic pryeel. </l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>En mids dat tghetughe shelighs gheests gheheel</l>
						<l>Warachtigh es, zonder eenyghe ficcyen,</l>
						<l>Ghetughe ghevende der benediccyen</l>
						<l>Als kinderen Gods zeer victoryeus, </l>
						<l>Dwelc ghezeyt es de kennesse gloryeus</l>
						<l>Des pays vul troostelic int slot finael, </l>
						<l>Gheen zoeter dan van trooste, dits principael,</l>
						<l>Dan te zyne int staerven duer den gheest verclaert. </l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Dezen troost maect de kaersten ziele onvervaert,</l>
						<l>Datze metten Psalmiste magh zegghen lichte:</l>
						<l>Ic zagh den heere staen in mijn ghezichte</l>
						<l>An mijn rechter zyde tot mynen behoude, </l>
						<l>Om dat ic my niet beroeren en zoude. </l>
						<l>Hoe magh ons zijn meerder troost nootzakelic?</l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Deze zoetheyt des troost es zo vermakelic</l>
						<l>Inden mensche makende zwaerheyt confuus,</l>
						<l>Zy werden droncken van de vruchtbaerheyt dijns huus,</l>
						<l>Inder ghenouchten beke, zoet van maniere. </l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Dits den stroom van die edele riviere</l>
						<l>Die de stadt Gods verblijdt, vul van miracle. </l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Ghehelight heift de heere zijn tabernacle;</l>
						<l>Den stroom der riviere hier voren ontdect,</l>
						<l>Dat es de vrucht des helighs gheests perfect,</l>
						<l>Verblydende de ziele, Gods edel stede. </l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Elc Christen ziele es Gods tempel mede,</l>
						<l>De tabernacle daer God te wonen beghaert;</l>
						<l>Dit zijn de rivieren vloeyende expaert</l>
						<l>Van hem die ghelooven autentijckelic</l>
						<l>In Iesum Christum, noyt yemant bezwijckelic,</l>
						<l>En die es metten gheest ghezeghelt, gheprent. </l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Dits den dau van trooste die God hier zendt </l>
						<l>Zijn dienaers die twaerck van zonden haten.</l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Dapostolen tzamen ghesloten zaten </l>
						<l>Dezen troost ontfanghende, waren ontsteken</l>
						<l>Met zulcker vierigheyt, hebben onbezweken</l>
						<l>Dwoordt Gods gaen preken zonder ancxt of ducht. </l>
						<l>Dies waren zy verlicht van tgoddelic lucht,</l>
						<l>Dat gheen tormenten huer consten bedwijnghen, </l>
						<l>Maer blydelic dat zy de doot ontfijnghen;</l>
						<l>Twas hemlieden gheestelicke medicyne.</l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Duer dezen troost keerden met blyden anschyne</l>
						<l>Van sheeren raedtshuus, zonder te verwaerene,</l>
						<l>Als die dan blydelic staerven zeer ghaerene,</l>
						<l>Duer Iesum Christum, die alle dueght vermagh. </l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Als Iob dezen troost van verren anzagh,</l>
						<l>Daer hy te vooren was in zijn verstoorte, </l>
						<l>Vervlouckende den dagh van zijnder gheboorte,</l>
						<l>Hy zeyde daer naer duer dit troostelic nopen:</l>
						<l>Al sloughe my de heere doot, ic zal hopen</l>
						<l>In hem; es dit dan niet een costelic schat? </l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>David, die te voren zo hertelic badt</l>
						<l>Om niet te staervene int middel zijns iaren,</l>
						<l>Dezen troost veriaeghde in hem zulc verzwaren,</l>
						<l>Hoe wel hy dien maer en zagh van verre,</l>
						<l>Dat hy claeghde inde goddelicke sterre</l>
						<l>Tverlanghen zijnder woonijnghe op de waerelt. </l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Paulus in dezen troost ooc gloryeirde.</l>
						<l>Wie zal ons, sprack hy, vander liefde scheeden?</l>
						<l>Tribulacy, benautheyt, noch gheen verleeden</l>
						<l>Van honghere, dorst, zwaerdt, noch gheen torment;</l>
						<l>Al zijn wy als slaghschapen ter doot gheschendt,</l>
						<l>Hier in verwinnen wy, dits zijn berommen. </l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>O troostelicken troost niet om vulsommen,</l>
						<l>Wien alle andre troosten maer hulpe bieden!</l>
						<l>Exemple: daer zullen zijn twee ziecke lieden.</l>
						<l>Den eenen betraut hem int woordt Gods fijn</l>
						<l>En op Christus beloften die daer in zijn;</l>
						<l>Nochtans zo es hy tot in de doot bedrouft,</l>
						<l>Tdoleur der ziecten hy smaect en prouft, </l>
						<l>Hy claeght als Ezechyas de conijngh dede,</l>
						<l>Hy bidt om tleven met innygher bede. </l>
						<l>Dander ziecke gheestelic triumpheirt,</l>
						<l>Die van sgheests roerijnghe es gheinspireirt,</l>
						<l>Ghetughe hebbende vanden pays Gods lustigh</l>
						<l>Een aerfghenaem tzyne met God gherustigh;</l>
						<l>Hem en magh tribulacy noch belet nozen,</l>
						<l>Hem dijnct hy light in een bedde met rozen,</l>
						<l>Beghaerende met vieryghen apetyte</l>
						<l>Om van dit lichame te zyne qwyte; </l>
						<l>Hy es roupende met David, hoe hy vercranct:</l>
						<l>Ghelijc den hert naer swaters fonteyne lanct,</l>
						<l>Zo lanct mijn ziele tot u, mijn heere eenpaer.</l>
						<l>Deze heift verre den meesten troost voorwaer,</l>
						<l>Want dandre die es zijn doot betruerlic. </l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Wy hebben ghehoort by redenen schriftuerlic</l>
						<l>Ende ooc by exemple verstaen te wensche:</l>
						<l>Welc den meesten troost es den staervende mensche;</l>
						<l>Maer tes noodt figuere te ziene ten fyne,</l>
						<l>Die wy tooghen zullen; schuuft de gordyne. </l>
					</sp>
					<stage>Figuere. ☞ Hier tooghtmen de kinderen van Israel gaende duer de roo zee;
						en den conijngh Pharao met zijn haercracht, met een rolle: Cum extendisset
						Moyses manum super mare, abstulit illud dominus flante vento vehementi et
						urente tota nocte, et vertit in siccum; divisaque est aqau et ingressi sunt
						filii Israel per medium sicci maris.Ander figuere.☞ Hier tooghtmen den
						ziecken ziende de doot en den vyant, ende versaeght zijnde keert hem naer
						Christum ghecruust, met een rolle: Ipse spiritus testimonium dat spiritui
						nostro, quod sumus filii dei.Voor den toogh deze rolle: Quoniam estis filii
						dei, misit deus spiritum filii sui in corda vestra clamantem, Abba
						pater.</stage>
					<sp who="#gheestelic-verstant">
						<speaker>Gheestelic verstant.</speaker>
						<l>Disrahelsche benaut, vergruut mesmoedigh,</l>
						<l>In anxte vervolght van Pharao bloedigh,</l>
						<l>An dander zyde waren zy in grooter noodt,</l>
						<l>Anschauwende de watren der anstaende doot. </l>
						<l>Waer Moyses met eenen ghetroosten moede</l>
						<l>Hief op zynen aerme, stac wt zijn roede</l>
						<l>Op dwater daer Pharao in bleef verslint. </l>
						<l>Doe cam daer van God eenen bernende wint,</l>
						<l>Blazende al de nacht troostigh thuerer baten,</l>
						<l>Die in de zee maecte weghen ende straten</l>
						<l>Waer duere by Moyses zijn volc te male</l>
						<l>Passeirde, vertroost int generale</l>
						<l>Wten handen van Pharao, vry van gheschille. </l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>De wint die blaest daer hy blazen wille.</l>
						<l>Dezen wint es de cracht des hooghsten ghezeyt,</l>
						<l>En die cracht van hooghe es ooc toegheleyt</l>
						<l>Den helyghen gheest die troostigh labuert, </l>
						<l>Die met zynen toeblazen de wateren schuert</l>
						<l>Des drucx int staerven, als therte verflaut.</l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Want de mensche wezende inde doot benaut,</l>
						<l>Vergruwende es vanden vyant rebelligh,</l>
						<l>Die hem ommerijnghende es als een leeu felligh</l>
						<l>Om te verslindene, zoo in Petro staet. </l>
						<l>Maer duer dat Iesus Christus, ons toeverlaet, </l>
						<l>Heift als Moyses zyne aermen wtghestrect,</l>
						<l>Zijn lichame an thoudt des crucen gherect,</l>
						<l>Daer staervende heift ons wt svyandts armeye</l>
						<l>Gheleedt ten weghe van dhemelsche intreye,</l>
						<l>Om hem te volghen als kinderen pryzelic. </l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Al schijnt dwater des doots droufheyt afgryzelic,</l>
						<l>Duer Iesum Christum comt den gheest inwuenigh</l>
						<l>Die dat verandert veil zoeter dan huenich, </l>
						<l>Daer makende straten des troosts verbreedende, </l>
						<l>Waer in de staervende mensche es leedende</l>
						<l>Daer boven in gloryen inder ijnghelen zanck.</l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Hoe menigh mensche light ziec en cranck,</l>
						<l>De doot van daghe te daghe verwachtende;</l>
						<l>Hy zeght: hy en ware tstaerven niet achtende,</l>
						<l>Moghty den hemel cryghen naer tscheeden van hier.</l>
						<l>Eyst niet dan eenen grooten troost voor zulc dangier,</l>
						<l>De roerijnghe des gheests Gods thebben inwendigh,</l>
						<l>De kennesse spays Gods te weten onhendigh, </l>
						<l>Verzekert dat hem Gods rijcke wert gheschiende?</l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Dits de blyde tafle die David was ziende</l>
						<l>Inden gheest, zegghende wt liefden heet:</l>
						<l>Ghy hebt de tafle voor dy bereedt</l>
						<l>Teghen mijn vyanden, oyt qwaet ghebleken;</l>
						<l>Ghy hebt my met olye vet ghestreken,</l>
						<l>Mynen dronckilct zoeter es dan eenigh dranck;</l>
						<l>U ghenade my volghen zal mijn leven stranc,</l>
						<l>Ic zal wonen int huus des heeren voordachtigh. </l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Dolye es den helyghen gheest warachtigh,</l>
						<l>Olye der verhueghenessen behoudigh; </l>
						<l>Dit es de zoete roke menigh foudigh,</l>
						<l>Daer de dochters naer langhen inder cantyken. </l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Dits ooc thuenigh en olye in ghelyken</l>
						<l>Datmen wten steene, dats wt Christum zuught, </l>
						<l>Waer af dat Moyses inden gheest ghetuught, </l>
						<l>Daer alleene Gods kinders zijn naer hakende.</l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>De waerelt en magh dit niet zijn smakende,</l>
						<l>Want zou es met zienden ooghen al blent. </l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Ach, tes eenen grooten troost voor diene bekent</l>
						<l>Warachtigh, perfect, wel houdende vastelic. </l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Om dit te tooghen by redene tastelic,</l>
						<l>Ziet: een malfacteur ghevanghen certeyn,</l>
						<l>Zijnde in handen vanden iuge souvereyn,</l>
						<l>Al heift oyt anders eerlic gheweist zijn bedrijf,</l>
						<l>Al heift hy voor de prince ghewaeght zijn lijf, </l>
						<l>Wat hem zijn vrienden zegghen of vermonden</l>
						<l>Dat hem vanden Keyzere es remis ghezonden,</l>
						<l>Perdoen ende gracye, hy blijft in smerte. </l>
						<l>Dien troost en gaet hem niet vul ter herte,</l>
						<l>Dijnckende datter hem zijn lijf ancleift. </l>
						<l>Maer als hy tremis inden boezem heift,</l>
						<l>Dan es hy verblijdt zonder te cesserene,</l>
						<l>Hem lanct voor den Iuge te comparerene,</l>
						<l>Wel wetende dat hy zal zijn ontsleghen. </l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Christus Iesus es onzen Iuge bedeghen,</l>
						<l>Van levende en doode over al ghezett. </l>
						<l>Elc levende mensche es hier een zondigh ledt;</l>
						<l>Als hy ghevoelende es des doodts morseel,</l>
						<l>Dan es hy vreezende Gods rechtvaerdigh ordeel,</l>
						<l>En wat de schriftuere hem leght voor ooghen</l>
						<l>Vande groote ghenade die God wilt tooghen</l>
						<l>Die op hem gheheel zijn betrauwen stellen,</l>
						<l>Verlossende van deeuwighe doodt der hellen,</l>
						<l>Remis elcken biende zonder zelver of gaudt, </l>
						<l>Hier in hem niet te vullen ghetroost en haudt. </l>
						<l>Maer als sgheests roerijnghe in hem es ontbonden,</l>
						<l>Dan heift hy den meesten troost ghevonden,</l>
						<l>Trapeel van banne heift hy inde handt,</l>
						<l>Hy heift den zeghele dan van zijn inlandt, </l>
						<l>Hy heift verzekertheyt zonder malicye,</l>
						<l>Hy compareirt blyde voor Gods iusticye.</l>
						<l>Dus es dit den meesten troost naer ons vermeten. </l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Hier by Ioannes zeght: in dit wy weten</l>
						<l>Dat Godt met ons woendt zonder eenigh falen,</l>
						<l>Duer den gheest die hy in ons doet dalen, </l>
						<l>Veriaghende van ons alle druck en rauwe.</l>
						<l>Het herte lijdt fantazye, ghelijc een vrauwe</l>
						<l>Die den aerbeydt heift, naer tswijsmans bevroen, </l>
						<l>Ten zy dat de mensche tgoddelic vizyoen </l>
						<l>Daer ghezonden zy ter zelver huere.</l>
					</sp>
					<stage>Figuere.☞ Iacob light ziec te bedde, voorhem commende zijn kinderen ende
						heift deze rolle in zijn handt:Ipse erit expectatio gentium.</stage>
					<sp who="#gheestelic-verstant">
						<speaker>Gheestelic verstant,</speaker>
						<l>Schuuft de gordyne en anschaut figuere.</l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Als Iacob tleven ghevoelde wegh varende,</l>
						<l>Was al zijn kinders by een vergarende </l>
						<l>Als Ruben, Symeon ende Levy, daer naer</l>
						<l>Hemlieden toesprekende met bitterheyt, maer</l>
						<l>Commende tot Iuda en ghijnc propheteren </l>
						<l>Van Christo, ghevoelde troostigh inspireren, </l>
						<l>Zegghende: de cepter en zal niet zijn ghewaert</l>
						<l>Voor dat hy commen zal die tvolc beghaert,</l>
						<l>Die zijn cleedt wasschen zal inden wijn vynues,</l>
						<l>Zijn mantel in bloet der druven precyues;</l>
						<l>Schoonder zijn ooghen zijn dan wijn verheven. </l>
						<l>Dits Christus, ons van zynen vadre ghegheven,</l>
						<l>Die hem tot inder doot heift vercleynight</l>
						<l>En ons met zynen bloede heift ghereynight,</l>
						<l>Zijn ooghskins bedaut van bloede lekende. </l>
						<l>Voort alle de woorden die Iacop was sprekende</l>
						<l>Die waren vruechdelic vul troost ende blyde. </l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Hier maghmen noteren te tezen tyde</l>
						<l>Hoe dat Iacob, druckigh zijnde, zonder vrueght,</l>
						<l>Heift inden mistyken leeu van Iuda verhueght, </l>
						<l>Verstaende duer roerijnghe sgheest openbaren</l>
						<l>Dat hijt was die zy verwachtende waren. </l>
						<l>Niet dat hy daer den pays ontfijngh sobijt,</l>
						<l>Maer zoude hem ghebueren naer zeker respijt; </l>
						<l>Dit was maer een schauwe des troost beseffende.</l>
						<l>Nochtans was daer by in vruechden verheffende,</l>
						<l>Dat hy zijn ander kinders ghebenedyde. </l>
					</sp>
					<stage>Figure. ☞ De rover keert hem naer Christum met een rolle: Domine, memento
						mei dum veneris in regnum tuum. Christus naer hem ziende spreict: Amen dico
						tibi, hodie mecum eris in paradyso. Voor den toogh: Ingressus est in me
						spiritus, postquam locutus est mihi. De ziecke ziende naer Christum, met
						deis rolle: Abba pater. Voor den toogh: Pax dei exuperat omnem
						sensum.</stage>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Den dief hanghende an Christus rechter zyde,</l>
						<l>Al hadde hy te vooren gheblasfemeirt, </l>
						<l>Hem keerende tot Christum, was gheinstrueirt</l>
						<l>Duer sgheest roerijnghe niet om versubtylen, </l>
						<l>Ontfanghende den gheest Gods ter zelver wylen.</l>
						<l>Dezen troost andere troosten te boven ghijngh.</l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Iudas deze roerijnghe niet en ontfijngh,</l>
						<l>Om dat hy hem van Christus heift afghekeert.</l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Hier by zo mueghen wy dan zijn gheleert:</l>
						<l>Al zijn wy vul zonden als de onreyne,</l>
						<l>Ons keerende tot Christum, des troosts fonteyne,</l>
						<l>Hy gheift ons dezen troost in allen houcken. </l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Dus dan die elders den meesten troost verzoucken, </l>
						<l>Ne cryghen Gods gheest niet, waer zy spitten, delven.</l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Die dezen gheest niet en heift, (prouft elc u zelven) </l>
						<l>En behoort God niet toe; dus vreest den slagh.</l>
					</sp>
					<sp who="#troostelic-nopen">
						<speaker>Troostelic nopen.</speaker>
						<l>Noyt oore en hoorde, noyt ooghe en zagh,</l>
						<l>Noyt en const tbegrijp inden mensche zijncken</l>
						<l>Van die vruecht die God hemlieden zal schijncken,</l>
						<l>Die den voorschreven troost cryghen vulmaectelic. </l>
					</sp>
					<sp who="#gheestelic-verstant">
						<speaker>Gheestelic verstant.</speaker>
						<l>Dus zegghen wy voor concluzye naectelic:</l>
						<l>Gheen meerder troost en maghmen ontpluucken</l>
						<l>Die den staervende mensche magh ghebruucken, </l>
						<l>Dan de roerijnghe sgheest; gheen troost zo pryzelic,</l>
						<l>Betughende den pays met God iolyzelic </l>
						<l>Duer Iesum Christum, vul dueghs ghegoten;</l>
						<l>Dan eyst ghezeghelt, gheteeckent, ghesloten</l>
						<l>En verzekert vast als een douwarye,</l>
						<l>Zo dat ons niet en magh ter contrarye</l>
						<l>Indre gheschien by svyants verzierijnghe. </l>
					</sp>
					<sp who="#schriftuerlicke-approbacye">
						<speaker>Schriftuerlicke approbacye.</speaker>
						<l>Dezen troost es een gheheel purgierijnghe </l>
						<l>Van zondyghe smetten abominabele.</l>
					</sp>
					<sp who="#menigh-goet-herte">
						<speaker>Menigh goet herte.</speaker>
						<l>Eerwaerdyghe wyze heeren notabele,</l>
						<l>Oorlog met dezen, ghy constyghe artisten;</l>
						<l>Neimt dancklic voor de Meenensche barbaristen. </l>
					</sp>
					<stage>Finis.</stage>
				</div>
			</div>
		</body>
	</text>
</TEI>
